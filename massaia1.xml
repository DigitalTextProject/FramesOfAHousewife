<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">

   <teiHeader>
      <fileDesc>
         <titleStmt>
            <title>Digital edition of Nascita e morte della <rs ref="#massaia">massaia</rs></title>
            <respStmt>
               <resp>transcribed by</resp>
               <name>Maddalena Ghiotto</name>
               <name>Mirna Regolo</name>
            </respStmt>
         </titleStmt>
         <publicationStmt>
            <ab>Text transcribed and encoded for the project work of the course Digital Text in the
               Humanities, part of Digital Humanities and Digital Knowledge master at University of
               Bologna</ab>
         </publicationStmt>
         <sourceDesc>
            <biblFull>
               <titleStmt>
                  <title>Nascita e morte della <rs ref="#massaia">massaia</rs></title>
                  <author>Masino, Paola</author>
               </titleStmt>
               <extent>237 pp.</extent>
               <publicationStmt>
                  <publisher>Feltrinelli</publisher>
                  <pubPlace>Milan</pubPlace>
                  <date>2019</date>
               </publicationStmt>
            </biblFull>
         </sourceDesc>
      </fileDesc>
      <profileDesc>
         <particDesc>
            <listPerson>
               <person xml:id="massaia">
                  <name>massaia</name> 
                  <persona xml:id="bambina">
                     <name>bambina</name>
                  </persona>
                  <persona xml:id="signora">
                     <name>signora</name>
                     <name>sposa</name>
                  </persona>
                  <persona xml:id="moglie">
                     <name>moglie</name>
                  </persona>
                  <persona xml:id="figlia">
                     <name>figlia</name>
                  </persona>
                  <persona xml:id="dama">
                     <name>dama</name>
                     <name>padrona</name>
                  </persona>
               </person>
               <person xml:id="madre">
                  <name>madre</name>
               </person>
               <person xml:id="giovaneBruno">
                  <name>giovane bruno</name>
               </person>
               <person xml:id="marito">
                  <name>marito</name>
                  <name>sposo</name>
                  <name>signore</name>
               </person>
               <person xml:id="padre">
                  <name>padre</name>
               </person>
               <person xml:id="serva">
                  <name>Zefirina</name>
               </person>
               <person xml:id="Muriel">
                  <name>Muriel Lale</name>
               </person>
               <person xml:id="baroneDiLale">
                  <name>barone di Lale</name>
               </person>
               <person xml:id="bracconiere">
                  <name>bracconiere</name>
               </person>
               <person xml:id="vecchia">
                  <name>vecchia</name>
               </person>
               <person xml:id="doppio">
                  <name>ragazza</name>
               </person>
               <person xml:id="controllore">
                  <name>controllore</name>
               </person>
               <person xml:id="maggiordomo">
                  <name>Araceli</name>
               </person>
               <person xml:id="ingegnereOeneas">
                  <name>Ingegnere Oeneas </name>
               </person>
               <person xml:id="guardie">
                  <name>guardie</name>
               </person>
               <person xml:id="oste">
                  <name>oste</name>
               </person>
               <person xml:id="angeloCustode">
                  <name>angelo custode"</name>
               </person>
               <person xml:id="Catamantalède">
                  <name>Dama Catamantalède</name>
               </person>
               <person xml:id="Blamblam">
                  <name>governatrice Blamblan</name>
               </person>
               <person xml:id="giardiniere">
                  <name>Leonardo</name>
               </person>
               <person xml:id="conduttore">
                  <name>conduttore</name>
               </person>
               <person xml:id="cartomante">
                  <name>cartomante</name>
               </person>
               <person xml:id="dottore">
                  <name>dottore</name>
               </person>
               <person xml:id="genero">
                  <name>genero</name>
               </person>
               <relation type="kin" name="mother" active="#madre" passive="#massaia"/>
            </listPerson>

         </particDesc>
      </profileDesc>
   </teiHeader>

   <text>
      <body>
         <div type="infanzia">
            <div type="chapter">
               <head>I</head>

               <p> Da <rs ref="#bambina">bambina</rs> la <rs ref="#massaia">massaia</rs> era <trait
                     ref="#massaia"><desc>polverosa</desc></trait> e <trait ref="#massaia">
                     <desc>sonnolenta</desc></trait>. La <rs ref="#madre">madre</rs> s’era dimenticata di educarla e ora gliene serbava rancore. Le
                  ripeteva:</p>

               <p>“Che farai quando io non sarò più? Verrà il giorno in cui m’avrai fatta morire di
                  crepacuore; voglio vedere, allora, come te la sbrigherai da sola nella vita”.</p>

               <p>La <rs ref="#bambina">bambina</rs> taceva, piena di cruccio contro se stessa, destinata a tutti i costi a
                  far morire sua <rs ref="#madre">madre</rs> di crepacuore. Ossessa da quell’idea cercava in quanti libri
                  o giornali le capitavano in mano casi di morte per afflizione. Ma non ne trovava o
                  erano rarissimi e questo la piombava in una ancor più smarrita accettazione del
                  fato che la faceva personaggio, esempio crudele. Tutta compresa nell’idea di non
                  poter ormai che perfezionarsi almeno in quella triste parte di <rs ref="#figlia">figlia</rs> assassina,
                  s’era già fatta avara di ogni altro pensiero e movimento. Distesa in un baule che
                  le fungeva da armadio, letto, credenza, tavola e stanza, pieno di brandelli di
                  coperte, di tozzi di pane, di libri e relitti di funerali (quali fiori di latta di
                  una corona, borchie di bare, veli di vedove, nastri bianchi con su scritto in oro:
                  AL CARO ANGIOLETTO, eccetera), la <rs ref="#bambina">bambina</rs> andava quotidianamente catalogando
                  pensieri di morte. Pensava e si mangiava le unghie; finite le unghie e i pensieri,
                  masticava tozzi di pane e sfogliava libri in cerca di altro nutrimento.</p>

               <p>Su lei cadeva la polvere dei soffitti e le si ammucchiava in forfora sul capo,
                  molliche e residui di carte le entravano sotto le unghie, muschio nasceva tra le
                  fessure del baule; e le coperte, nelle quali a volta a volta si avvolgeva per
                  provare le parti del re che sarà decapitato o dell’assassino fatale, erano
                  impastate di muffa e di tele di ragni. Dal baule esalava un odore di selva e
                  rovine entro cui la <rs ref="#bambina">bambina</rs> si formava. Non ebbe mai pensieri di indulgenza verso
                  gli altri o se stessa. Mai si ribellò a quell’idea di far morire la <rs ref="#madre">mamma</rs> di
                  crepacuore. Aveva una idea di necessità superiore e indiscutibile, anzi in realtà
                  era lei che non s’interessava a discuterla, quello che a lei importava era
                  scoprirne le cause e gli effetti. Per la stessa indifferenza la <rs ref="#bambina">bambina</rs> non si era
                  resa conto che se il suo corpo era carne come quella esposta sui banchi dei
                  mercati o appesa nei negozi dei macellai, lei tuttavia vi portava nascosti un
                  pensiero e un sesso che erano la sua ragione. Ma la <rs ref="#bambina">bambina</rs> ignorava il pensiero,
                  vi stava dentro; così le alghe ignorano il mare, gli uccelli il cielo. Non una
                  volta ancora la <rs ref="#bambina">bambina</rs> aveva, dal di fuori, presa un’idea e maneggiato contro la
                  vita. Stava quatta, ignara di se medesima, un vero grumo di pensiero, senza la
                  minima intelligenza. Così girovagando in quella funebre selva di fantasie che si
                  era andata suscitando intorno, aveva inventato la violenza, la tortura, il
                  suicidio. Dall’incendio e dall’alluvione, imparati chi sa dove, si era creata le
                  estasi e i figli. Viveva ormai di quel sesso ignoto che la intontiva. Nasceva da
                  lei un odore forte che la portava a cantare salmi, quasi fosse avvolta in un
                  incenso, cantava il proprio immaginare e andava allenandosi a un sistema
                  raffinatissimo di sensazioni che le preparavano sconsolate delusioni: appena ne
                  sarà uscita, come le accadde più tardi, la spingeranno a un’eroica idiozia. Dal
                  martirio carnale scivolava in immagini di morte, benché fosse disturbata dalle
                  nozioni quotidiane che gliene dava la famiglia. “Dolore è quando ti do uno
                  schiaffo, morte quando in corteo ti portano al Camposanto.” Lei era attratta verso
                  la morte come a una vetta, a un volo.</p>

               <p>Nulla di quanto è angoscia la spaventava, ma c’era un sogno nella sua vita che le
                  riappariva da quando aveva memoria di esistere e oramai l’aveva dissuasa dal
                  sonno, tanto le era divenuto penoso. Il sogno era questo: tele di ragno intorno e
                  sopra e sotto di lei, da ogni parte, la serravano; non la toccavano, ma tutte
                  insieme ondeggiando cercavano di avvolgerla, senza neppure arrivare a sfiorarla.
                  Le apparivano soltanto e subito lei prendeva ad agitarsi le mani davanti al volto,
                  a passarsele sul collo, a non sapere più muovere i passi, a sentirsi le ginocchia
                  annodate. A poco a poco quei legami astrali le diventavano un impaccio dentro, il
                  cervello le pareva si facesse tenue e disteso, il cuore pendulo in fondo a un
                  filo, e la voce, se avesse voluto parlare, le si aggrovigliava in un ronzio
                  sommesso dentro la gola. Allora tutta la <rs ref="#bambina">bambina</rs> si rattrappiva nel sonno e le sue
                  membra erano scosse da uno stridente tremito, quasi una forza la sovrastasse che
                  la schiacciava e succhiava da lei ogni umore. Quando finalmente, dopo un testardo
                  combattimento contro se stessa, riusciva a svegliarsi, non ritrovava per lungo
                  tempo né il pianto né la parola: rimaneva come immersa in una bava gelata.</p>

               <p>Dopo anni di tale [questo] martirio la sua vita divenne ancora più estranea ai
                  familiari, usando lei riposarsi quando sentiva gli altri ben svegli intorno a sé e
                  pronti a soccorrerla. Di notte si[V] portava un lume in fondo al baule e leggeva
                  fino all’alba senza neppure avere il coraggio di alzare lo sguardo dalla pagina,
                  per paura di vedere riflesse nell’aria, e pronte a scivolarle sotto le palpebre,
                  appena le avesse riabbassate, quelle spettrali ragnatele. [pronte a scivolarle
                  sotto le palpebre appena le abbassi[le avesse affogate], quelle tele di
                  ragno].]</p>

               <p>Per queste ragioni la famiglia non badava più a lei che come a un mobile. Ogni
                  mattina le cameriere le spolveravano il capo, le spazzavano i piedi, le sbattevano
                  e ripiegavano addosso gli abiti. A Pasqua la spingevano sul balcone tra le
                  seggiole e le credenze di cucina, la lavavano con la soda, le davano cera sui
                  capelli, petrolio alle giunture, guardavano che la pelle del volto e delle mani
                  non fosse tarlata, le accomodavano una ghirlanda di violacciocche sul capo e
                  intorno al collo e ai polsi gale di carta velina azzurra o rosa, poi la spingevano
                  nella stanza da pranzo tra le torte pasquali e i vassoi di uova sode, a che il
                  prete la benedicesse, povera creatura.</p>

               <p>A volte la cuoca, che si vantava di pietà verso gli animali, se la trascinava
                  dietro di forza quando andava al mercato, perché prendesse un po’ d’aria, cane
                  bastardo che nessuno vuole tra i piedi. Ma la <rs ref="#bambina">bambina</rs> non guardava l’aria,
                  guardava a terra le cose che imputridiscono sull’asfalto, i tacchi delle serve
                  passare sopra cespugli di verdura, i rigagnoli di sangue rapprendersi tra le
                  connessure come i secoli sulla vita umana. In ogni lumaca schiacciata, in ogni
                  arancio marcito immaginava fasto e declino di grandi dinastie; i tacchi andando e
                  venendo creavano strati solidi, pestando i detriti nelle buche della piazza
                  facevano la geologia. Vedeva[no] più sotto i morti, uno sull’altro, fare forza con
                  le ossa, tenersi avvinti per gli stinchi, addentare i nuovi che non sanno e si
                  ribellano, obbligarli a impastarsi nei resti del peggior nemico perché
                  l’importante è di fare terra, di servire agli altri uomini che loro stessi
                  generarono. Uomini. Ci hanno chiamati chi sa da dove su questo pianeta e ora
                  dobbiamo alimentarlo. Ora i morti che ci portarono nel ventre debbono portarci sul
                  dorso[,] sulle mani sul volto. E noi a nostra volta. I figli schiacciano la faccia
                  ai padri, e credono di ignorarlo.</p>

               <p>Ma la <rs ref="#bambina">bambina</rs> non ignorava. Ignorava però il modo della nascita, forse ignorava
                  addirittura che gli uomini nascono. Sapeva soltanto e voleva in modo sicuro la
                  loro morte. Lei anzi chiamava arrivare o nascere, a seconda, il morire. Perciò
                  disprezzava la cuoca che la guidava o coloro che scansavano le immondizie, si
                  preoccupava[V]no di non imbrattarsi nel sangue rappreso, nei tanfi. Al mercato
                  cominciò ad amare il cibo perché era un modo nuovo che le si presentava di dare e
                  prendere la morte. Guardava i ventri concavi dei buoi appesi con uncini di ferro
                  alle travi delle macellerie. Dondolavano piano, privi dei loro organi; questi
                  pendevano lì vicino non più legati al loro alveo naturale ma a strane radici di
                  metallo e quel metallo a sua volta non era nel suo luogo ma strappato dal corpo
                  della terra. La <rs ref="#bambina">bambina</rs> traeva la conclusione che anche lei nel suo interno doveva
                  avere qualche cosa di cui il mondo aveva bisogno e che gli uomini, se lei non lo
                  offrisse, le strapperanno. Il modo della rapina le era ancora totalmente oscuro,
                  ma a quel pensiero subito nel ventre provava come se le sconvolgessero e
                  stringessero a manate le viscere. Allora doveva camminare in modo grottesco con le
                  gambe rattratte. In tali momenti aveva anche la sensazione, per lei terribile, di
                  essere immortale, di non arrivare mai, per quanto faccia, a liberarsi in modo
                  definitivo del corpo che le hanno messo addosso. S’alzava sulle punte dei piedi e
                  respirava con la bocca verso il cielo.</p>

               <p>Vedeva il firmamento tutto ben composto e suddiviso intorno allo Zenit, opposto
                  sapeva il Nadir con le sue stelle. Punti fissi e necessari come il cuore nel
                  corpo, i polmoni gli occhi o il fegato. E se una costellazione, come un organo del
                  corpo, venisse colpita da un male e si consumasse o andasse in cancrena, forse il
                  volto celeste come l’umano illividirebbe? le arie, simili a certi malati immondi,
                  da azzurre si farebbero giallastre, da limpide spesse e bavose, il cielo
                  trascinerebbe brandelli purulenti, squame d’aria infetta sul capo dell’umanità? La
                  <rs ref="#bambina">bambina</rs> si sentiva esultare di una procellosa compassione, voleva a tutti i costi
                  lebbroso il cielo per poter dimostrare che avrebbe messe le mani in quelle piaghe
                  senza disgusto. Come sarà il sangue del cielo? Poiché certamente anche l’atmosfera
                  ha un’essenza che deve gemere come gli alberi la linfa, gli animali il seme, i
                  fiori il profumo, le donne il sangue.</p>

               <p>La prima volta che vide il proprio sangue, la <rs ref="#bambina">bambina</rs> pensò al tramonto. Capì la
                  fatica del diradare certi cumuli di nubi sull’orizzonte, quando i raggi trovano
                  appena la forza di distillare gocce di luce sul mondo. L’ingombro delle nebbie sul
                  naturale cammino del sole le faceva allargare le mani verso la curva del cielo per
                  reggerne i fianchi dolorosi. Come a lei tutto il corpo si faceva pesante e dolente
                  lungo il bacino così le pareva dovesse avvenire del firmamento. Ma se,
                  nell’estate, i tramonti erano pallidi e scivolavano via rapidi se ne arrovellava
                  come di una defezione. Quella del dolore era una condanna universale, e quando
                  l’aria vi si sottraeva, più fatica si poggiava sulle spalle del mondo in affanno
                  per redimere la vita umana. Tanta sofferenza le sembrava uno spreco se non ne
                  nasceva subito qualche cosa. Come da un agnello sgozzato si ricava il cibo, così
                  voleva che subito dal tramonto nascesse una cosa utile; non sapeva ancora
                  riconoscerla nella notte.</p>

               <p>La <rs ref="#bambina">bambina</rs> a poco a poco era venuta in tale stato di asprezza contro l’inutile che
                  in tutto voleva trovare una ragione; sempre tesa a cercare il profitto delle cose
                  che gli altri spregiavano. Portava in casa manciate di terra perché nella terra
                  avrebbero potuto esserci semi. “Cose preziose,” diceva alla famiglia esasperata.
                  “Semi che stanno nascosti per difendersi e poter nascere. Forse da questi semi
                  cresce un albero che vi serve a fare un patibolo per gli assassini, forse vi si
                  sta formando un animale che voi squarterete per mettervi nella sua pelle al
                  caldo.” Sul baule si ammucchiavano zolle di terra e le spazzature che la <rs ref="#bambina">bambina</rs>
                  riusciva a rubare negli angoli della casa, pezzi di filo, un po’ di laniccia.
                  “Tutto ha una ragione e io devo scoprirla.”</p>
            </div>

            <div type="chapter">
               <head>II</head>

               <p> Intanto erano passati molti anni e la <rs ref="#madre">madre</rs> davvero stava per morire di
                  crepacuore non sapendo fare altro per la propria <rs ref="#figlia">figlia</rs>, ormai divenuta
                  giovanetta, che commiserarla o schernirla, secondo l’umore del giorno.</p>

               <p>La fanciulla sembrava anche brutta, benché fosse difficile giudicarla, incolta
                  com’era. Piuttosto grassa e unta, con capelli incolori, occhi opachi e punti neri
                  sul naso. Belle mani aveva, ma le mani pareva non dovessero servirle che a
                  martoriarsi il naso cercando di spremerne quei punti neri. I punti neri rimanevano
                  e il naso si faceva gonfio e violaceo; la <rs ref="#madre">madre</rs> torcendo la bocca stillava tra i
                  denti parole di ribrezzo, ma con la coda dell’occhio seguiva la manovra della
                  <rs ref="#figlia">figlia</rs> e appena sola in camera anche lei correva davanti allo specchio e reggendo
                  una forte lampada in una mano con l’altra si cercava per ogni dove nel corpo,
                  spalle mento tempie e natiche, con spasimosi contorcimenti, la sporca
                  costellazione. La <rs ref="#madre">madre</rs>, al contrario della <rs ref="#figlia">figlia</rs>, era fatua. Non sapeva poi di
                  certe leggi che ricorrono negli individui umani; nelle donne il gusto di dare la
                  caccia in qualunque luogo e su qualunque persona ai parassiti dal popoloso nome di
                  comedoni. La <rs ref="#madre">madre</rs> ignorava molte altre nozioni comuni al genere umano e perfino
                  quella istintiva per cui più i figli ci sembrano disutili nel mondo più siamo
                  disposti ad aiutarli. Il che è molto nocivo alla restante umanità; ma i padri e le
                  madri s’infischiano della restante umanità a vantaggio dei propri figli onde il
                  mondo è quasi interamente composto d’inetti e di egoisti. Tutti i genitori
                  dovrebbero considerare le proprie creature individui per sé stanti e non sentirsi
                  obbligati a dar loro, oltre il nome e il vitto dei primi anni e un lungo affetto,
                  arbitrarie coscienze. Così vivono ingiusto e corruzione mentre il puro e il giusto
                  rimangono desideri remoti nella vita della civiltà; tanto remoti che nemmeno la
                  <rs ref="#bambina">bambina</rs>, benché seguisse istinti abbastanza avventurosi, era mai giunta
                  nell’abbandonata regione ove essi stanno in attesa languendo.</p>

               <p>Ma tutto questo non c’entra; in questo racconto non c’è posto per le idee
                  generali.</p>

               <p>La <rs ref="#madre">madre</rs> dunque ogni giorno si disponeva a morire di crepacuore un poco di più non
                  sapendo fare altro per sua <rs ref="#figlia">figlia</rs>.</p>

               <p>La quale intanto avendo esaurite per il momento le sue funeste speculazioni
                  intorno alle cose universali si esaminò e s’accorse che di tutte le cose, tutte,
                  poteva indicare il dolore, l’angoscia suprema, e dire il modo della disperazione,
                  il suono del pianto: non della nascita. Allora con lentezza si alzò dal baule, che
                  dopo tanti anni aveva rigurgitato a riempire la camera, si districò i capelli da
                  alcune pianticelle che le erano nate dalla forfora, con le mani leggere staccò
                  l’una dall’altra le palpebre e aperse gli occhi, tolse da intorno le gambe cataste
                  di libri, si scrollò tutta e si avviò alla stanza della <rs ref="#madre">madre</rs>. Camminava male, con
                  passo incerto, le mani aperte davanti a sé, quasi non vedesse bene la via. In
                  realtà aveva terrore di urtare gli oggetti, sporcare una parete, battere troppo
                  forte i piedi in terra, fare male a qualche cosa. Andava cautissima e giunta alla
                  soglia della <rs ref="#madre">madre</rs> non osò picchiare il legno dell’uscio. Chiamò:</p>

               <p>“<rs ref="#madre">mamma</rs>”.</p>

               <p>Era forse la prima volta che chiamava quel nome; la sua voce fu così inconsueta,
                  come strappata da un antro in fondo a cui finora fosse stata incatenata tra il
                  soffocamento e la fame, che la fanciulla nell’udirla si mise a piangere
                  angosciata. Piangendo aumentava in lei la sensazione di stare in un passaggio
                  stretto, tra una foschia sanguigna, in un odore forte, che lei riconosce ma dal
                  quale vuol liberarsi e più se ne vuole liberare più vi si immerge.</p>

               <p>“<rs ref="#madre">mamma</rs> <rs ref="#madre">mamma</rs> <rs ref="#madre">mamma</rs>.”</p>

               <p>La <rs ref="#madre">madre</rs> apparve sull’uscio. La guardò, già pronta a svenire, di tra le
                  palpebre.</p>

               <p>“Sei tu? Che cosa vuoi da una povera <rs ref="#madre">madre</rs>, una <rs ref="#madre">madre</rs> distrutta?”</p>

               <p>“<rs ref="#madre">mamma</rs>,” disse la fanciulla con pena grave, “perché fa questo dolore, dire
                  ‘<rs ref="#madre">mamma</rs>’? se uno lo dice davvero, perché ne ha bisogno, non per abitudine?”</p>

               <p>“Che discorsi,” crollò il capo la <rs ref="#madre">madre</rs>. “Non sai che sto morendo? E tu mi chiami
                  per questo? Lasciami almeno morire in pace, ti prego.”</p>

               <p>“O <rs ref="#madre">mamma</rs>, non puoi, per farmi un piacere, una volta, provare tu a chiamare
                  ‘<rs ref="#madre">mamma</rs>’? Prova e dimmi: che cosa senti?”</p>

               <p>“Tua nonna è morta da un pezzo. Se io dicessi <rs ref="#madre">mamma</rs> senza che questo
                  corrispondesse a una persona sarei pazza.”</p>

               <p>“Ma ‘<rs ref="#madre">mamma</rs>’ come l’ho sentito io, per dirlo, non importa che tu sia viva o morta;
                  è una cosa che è soltanto in se stessa, sempre in un punto e fa tanto, troppo
                  male; è qualche cosa che vuole liberarsi e non può. Spiegamelo tu. È uno strazio
                  di tutto in tutto, del mondo nel cielo, del cielo nell’universo: qualche cosa che
                  vuole uscire e liberarsi e sta sempre in un gorgo, non va avanti, non torna
                  indietro. È orribile, <rs ref="#madre">mamma</rs>, chiamarti. Non è come se uno nasce? Anzi come se uno
                  stesse nascendo e a un tratto non sa più, è là fermo, teme di compiersi, teme di
                  distruggersi; che progredisca o indietreggi, quelle soglie umane lo stringono e
                  mentre lo esprimono lo riassorbono: questo vuol dire <rs ref="#madre">mamma</rs>.”</p>

               <p>La <rs ref="#madre">madre</rs> si era coperta il volto fatto scarlatto e si mise a gemere. La <rs ref="#figlia">figlia</rs>
                  rimase con gli occhi sbarrati le mani levate e uno spasimoso disgusto intorno alla
                  bocca. A poco a poco si andava placando, batté due o tre volte le ciglia, come se
                  si svegliasse da un sonno, e disse piano: “Allora è così che si nasce?”.</p>

               <p>La <rs ref="#madre">madre</rs>, occupata a gemere, non rispose. La <rs ref="#figlia">figlia</rs> disse ancora:</p>

               <p>“Venivo per domandarlo a te, ma ora lo so. Nascere è passare traverso un dolore
                  ostile e altrui che ci conservava, per andare dove il nostro proprio dolore ci
                  attrae, che ci consumerà. Per questo dunque l’amore materno è una forza sempre
                  lacerata”.</p>

               <p>“Taci. Taci tu e i tuoi misteri. Sporca sei, niente altro che sporca. Sporca
                  tutta, di corpo e di pensiero. Basta. Non voglio che tu parli di queste cose mai
                  più. Che tu nomini mai più la nascita o la morte. No, la nascita non è la <rs ref="#madre">madre</rs>.
                  Dio stesso non potrebbe farmelo dire. La nascita è l’amore, anzi no: il
                  matrimonio. Perché se ti dico amore tu chi sa che cosa ne deduci. E ora torna nel
                  tuo baule.”</p>

               <p>La <rs ref="#figlia">figlia</rs> ubbidì e la <rs ref="#madre">madre</rs> sonò per una cameriera che desse aria alla stanza e
                  spazzasse il pavimento dove la <rs ref="#figlia">figlia</rs> era passata.</p>

               <p>La ragazza non dedusse nulla dalla parola amore. Era un argomento esaurito da un
                  pezzo per lei, se qualche argomento al mondo potesse esaurirsi. È vero che non
                  aveva supposto nessuna relazione tra l’amore degli esseri e la nascita, né le
                  frasi della <rs ref="#madre">madre</rs> la invogliarono a trovarne una, visto che lei da gran tempo
                  pensava agli avvenimenti della materia come ad altrettante attuazioni d’idee e
                  subito si metteva alla ricerca di quelle appena il fenomeno fisico le si palesava.
                  Per la <rs ref="#madre">madre</rs> invece avevano importanza soltanto i fatti; la domanda della <rs ref="#figlia">figlia</rs>
                  non le apparve dunque che un mal celato desiderio di <rs ref="#marito">marito</rs>.</p>

               <p>Fatta questa scoperta, la <rs ref="#madre">madre</rs> si sentì intelligente per molte ore, poi si mise
                  senza pudore a cercare un uomo per la bisogna, come ogni <rs ref="#madre">madre</rs> rispettabile usa
                  fare nei confronti delle proprie figliuole. Naturalmente quanto andava scovando
                  erano gli uomini meno adatti per una tal specie di <rs ref="#figlia">figlia</rs>. La quale era in realtà
                  mal districabile all’aspetto anche per un filosofo che ne avesse voluto
                  rintracciare soltanto un poco di anima. A ogni modo coloro che la <rs ref="#madre">madre</rs>, con una
                  scusa o con l’altra, portò intorno al baule, filosofi non erano.</p>

               <p>Erano ufficiali di cavalleria che messa la testa dentro la stanza dicevano: “Oh
                  pardon” e si ritraevano tamponandosi il naso con i guanti di bulgaro.</p>

               <p>Erano giovani diplomatici i quali appena ammessi al <rs key="place"
                     type="mythical">baule</rs> accendevano una camel gettando fiammifero spento
                  cenere e strascicate voci nelle profondità del cassone sul volto della fanciulla
                  acquattata: “Where are you, mein liebe? Votre maman me hablò ecc.,” rimestavano
                  alquanto con la punta nauseata dello scarpino tra gli stracci e senza aver nulla
                  scoperto prendevano congedo: “Dosvidana, goodbye, aufwiedersehen, addio, ionapot,
                  mes hommages”. Qualche volta si udiva: “ossequi” ma era gente di carriera
                  consolare, ai primi passi.</p>

               <p>Allora venne un gruppo di artisti rari: all’unanimità decretarono che la ragazza
                  era di un pittoresco ormai superato, cattivo impressionismo.</p>

               <p>Vi furono industriali, ma al loro esame la merce risultò inutilizzabile perfino
                  come materiale di recupero.</p>

               <p>Si scese a minimi impiegati statali e parastatali, esattori, uscieri. Scrollavano
                  il capo scusandosi con la <rs ref="#madre">madre</rs>: “...non per me, ma per la mia posizione...”.</p>

               <p>La <rs ref="#madre">madre</rs> capiva. Tentò con gli stranieri di passaggio. Arrivavano fragorosi su
                  macchine che invadevano la strada con tutto il suo marciapiede, davanti alla casa.
                  Entrando gridavano hellò, guardavano i denti alla ragazza, le provavano le
                  giunture, studiavano l’attaccatura delle orecchie e con un uppercut la
                  ristendevano in fondo al baule.</p>

               <p>La ragazza taceva. Se qualche volta la <rs ref="#madre">madre</rs> e i visitatori invece di stare a
                  guardare e ad ascoltare se stessi avessero realmente osservato quella creatura
                  avrebbero udito nel baule un ridere sotterraneo, un acerbo digrignare di
                  denti.</p>

               <p>L’andirivieni dei celibi durò qualche mese. Una sera, che l’ultimo, il più
                  scadente partito della città aveva abbandonato la casa per sempre, la <rs ref="#madre">madre</rs> venne
                  sfinita davvero, a sedersi presso la <rs ref="#figlia">figlia</rs>. Non piangeva e questo consolò
                  immensamente la fanciulla che non credeva al pianto delle donne in genere e a
                  quello della <rs ref="#madre">madre</rs> in particolare. Sempre, quando doveva assistervi, faceva grandi
                  sforzi per non lasciarsi andare a gesti d’impazienza. Ma oggi deve essere un
                  momento di vera pena, per sua <rs ref="#madre">mamma</rs>, perché le parla con semplicità dicendo
                  press’a poco così: “Bimba mia, vedi come ti sei fatta. Nessuno ti vuol più
                  guardare. Io non so perché. Non so come tu, che sei nata a somiglianza di tutte le
                  altre creature del mondo, hai potuto ridurti in questo stato. Certo è un castigo
                  di Dio, ma per quale misfatto non so. Perché non provi, non cerchi, di farmi un
                  regalo, a me che non ti ho mai chiesto nulla? Perché non tenti, una volta, di
                  apparire una donna come le altre? Una sola volta. Per convincermi che non ho
                  partorito un mostro. E se proprio, mettendoci tutta la buona volontà non
                  riuscirai, vuol dire che mi rassegnerò alla mia sorte. Tu non sembri infelice
                  della tua. E allora sia fatta la volontà di Dio. Ce ne andremo, noi due, perché
                  nessuno ti sopporterà più nel consorzio umano, ce ne andremo noi due per mano in
                  un deserto, e che Dio abbia pietà di noi. Mangeremo locuste. Anche il Battista le
                  mangiò. Berremo...”.</p>

               <p>Tacque perché non ricordava più che cosa si beve quando ci si perde nel
                  deserto.</p>

               <p>“L’orina dei nostri cavalli,” suggerì la <rs ref="#figlia">figlia</rs>.</p>

               <p>“Sei una cinica,” la <rs ref="#madre">madre</rs> si era alzata di scatto facendo l’atto di andarsene. Ma
                  la <rs ref="#figlia">figlia</rs> l’afferrò per un braccio e la tenne ferma.</p>

               <p>“No, <rs ref="#madre">mamma</rs>. Cominciavi solo ora a fare un po’ di tragedia. Solo ora, e poco. Ma la
                  fai male, ti dimentichi il testo, per questo ho potuto interromperti. Ed è stato
                  bene. Certi paragoni non si fanno. Il Battista è lontanissimo da noi anche se noi
                  mangiassimo, come lui, locuste. Le parole hanno un valore e voi vi ostinate a non
                  riconoscerglielo. Non si adoperano paragoni sacri per convincere di sporcizia una
                  ragazza. È un fatto piccolo, questo, e dipende appena da me. Neppure dalla mia
                  anima, ma solo dalla mia volontà. Ne vuoi la prova? Te la do. Ma c’è una cosa che
                  forse non dipende da me: questo modo di pensiero in cui fin dalla soglia della
                  vita mi trovo avvolta. È un pensiero grave, credi <rs ref="#madre">mamma</rs>, anche se ti sembra che io
                  non solo mi sia abituata a portarlo ma che a portarlo provi gusto e che senza esso
                  non troverei senso alla vita. Ti voglio dimostrare che non mi è piacevole, che
                  farò di tutto per abbandonarlo, se tu davvero lo desideri. Ma ora bada bene a
                  quello che mi dirai. Pensa molto, prima di rispondere. Se io ho voluto nascere
                  così, a nascere così tu mi hai aiutata. Sei sicura che esiste, per me, un’altra
                  forma migliore? e vuoi che io mi sforzi di raggiungerla? Non temi che il ricordo
                  del pensiero che io abbandono mi si insinui poi nella vita e mi sconvolga tutta
                  l’esistenza se io scelgo una via normale? Mentre se io continuo in quello, benché
                  con sacrificio, sarò nella mia verità?”</p>

               <p>Dopo un piccolo silenzio la <rs ref="#madre">madre</rs>, guardando altrove, mormorò, come si
                  confessasse:</p>

               <p>“Io non ho capito nulla di quanto hai detto. Che cosa devo risponderti?”.</p>

               <p>La <rs ref="#figlia">figlia</rs> si grattò un orecchio e abbassò il capo.</p>

               <p>“Ecco: allora dirò così: poiché io sono più forte di te, cedo. Dimmi soltanto che
                  cosa devo fare per farti piacere. Non so immaginarlo, ma lo farò.”</p>

               <p>“Lo farai?” La <rs ref="#madre">madre</rs> era rossa fino al collo, dalla commozione; stava china sulla
                  <rs ref="#figlia">figlia</rs> e forse l’avrebbe baciata, ma la <rs ref="#figlia">figlia</rs> era davvero troppo sporca.</p>

               <p>“Lo farai? lo farai?” non sapeva più che cosa dire. “Senti, ecco, allora, tu ti
                  farai bella,” la guardò un momento, soprappensiero, “potrai farti bella? Non
                  importa. Meglio che puoi, come vieni vieni, ma pulita. Ci metteremo tutti noi, con
                  tutte le nostre forze ad aiutarti. Ti farò un bel vestito, ti porterò dal
                  parrucchiere, ti laveremo, ti tingeremo; insomma, appena fatta riconoscibile diamo
                  un gran ricevimento, un ballo, vuoi? e fai la sorpresa di mostrarti così cambiata
                  a tutti gli sciocchi che fin qui ti hanno vista e sono fuggiti.”</p>

               <p>“Accettato,” disse la <rs ref="#figlia">figlia</rs>, e uscì dal baule.</p>

            </div>
            <div type="chapter">
               <head>III</head>

               <p> Il ballo ebbe luogo una settimana più tardi. Una settimana che occorse alla
                  <rs ref="#figlia">figlia</rs> per farsi bella.</p>

               <p>Appena uscita dalla sua tana le era venuta una rapidità di movimenti una volontà
                  di comandi che sbalordirono i parenti e i servitori:</p>

               <p>“Preparate un bagno bollente; e intanto una cameriera mi massaggi tutta di olio. E
                  tenete pronto molto ghiaccio e datemi guanti di crine e acqua di Colonia”. Unta di
                  olio si buttò nell’acqua bollente tutta dentro, senza esitazioni, anche la faccia
                  e i capelli. Resisteva. Finalmente alzò il capo e respirò, ma scomparve subito di
                  nuovo. Sul pelo dell’acqua salivano bolle d’olio e peluzzi, si stendeva una pelle
                  scura, di polvere cotta, mentre quella della ragazza da marrone si andava facendo
                  paonazza e le membra le si scioglievano e gonfiavano. A un tratto di colpo saltò
                  fuori. La cameriera vedendola così stravolta si fece il segno della croce, ma le
                  sorelle che in un angolo stavano rannicchiate ad assaporarsi lo spettacolo
                  notarono con una certa sorpresa e molta invidia che il suo seno era tenerissimo e
                  saldo. Ebbero poco tempo per guardarlo. Preso un pezzo di ghiaccio la ragazza si
                  dette a fregarselo sul corpo mentre la cameriera vuotava e puliva la vasca.</p>

               <p>“Presto un altro bagno. Sempre bollente.”</p>

               <p>“Non voglio,” disse la <rs ref="#madre">madre</rs>, “non te lo permetterò” e di slancio pose le mani sui
                  rubinetti infocati. Le ritrasse con un grido che mise subito a profitto: “Ahi!
                  Povera me!... Tu morrai! A nessun costo la morte della mia creatura!”. E scotendo
                  le mani in aria s’allontanava sempre più dalla tinozza.</p>

               <p>“Alt,” disse la creatura, “e bagno.” I rubinetti aperti sparsero, con un rumore
                  d’acqua, nuvole di vapore che si rotolavano e ammucchiavano nella stanza in un
                  fumo umido. La cameriera la <rs ref="#madre">madre</rs> e le sorelle sudavano lentissime e potevano
                  appena respirare. La <rs ref="#figlia">figlia</rs> continuava a passarsi ghiaccio sul corpo. Quando la
                  vasca fu piena, ella vi entrò, vi si stese, insegnava alla cameriera come doveva
                  strusciarle la schiena con una spazzola dura. Fu un bagno più laborioso del primo
                  e non fu l’ultimo di quel giorno. Quando per la sesta volta ella uscì dall’acqua,
                  l’acqua aveva una limpidezza ambigua, un fulgore sospetto, quali doveva avere
                  l’olio ove bollirono i protomartiri.</p>

               <p>Monda, finalmente, la ragazza si coricò, per la prima volta della sua vita, in un
                  letto.</p>

               <p>Non dormì. Neanche così spossata s’abbandonò al sonno per timore delle tele di
                  ragno, ma si ostinò a pensare ai lavori di restauro da fare sul proprio corpo.
                  Ogni tanto tirava fuori dalle coperte un piede e se lo guardava. Le unghie dei
                  suoi piedi le apparivano una cosa temibilissima. Di selce dovevano essere. Come
                  scavarle? Dar loro una forma? Ci riuscirà? Poi ci sono i peli, sulle gambe. Devono
                  sparire. Saranno bruciati: farà un rogo immenso per entro cui passerà e vi lascerà
                  quel vello che fino alle cosce la ricopre. Darà odore forte di strinato. Il
                  quartiere intero sarà in sommossa. Forse correranno i pompieri. Questo corpo è
                  abbastanza interessante, ci si può lavorare sopra come con il piano regolatore di
                  una città. Intanto la notte era passata. All’alba le cameriere erano di nuovo al
                  lavoro intorno alla ragazza. Ancora frizioni, massaggi e finalmente parrucchiere,
                  manicure, pedicure. Già alla fine della seconda giornata la ragazza appariva un
                  essere normale. Ma non era ancora bella e lei voleva mantenere la promessa e farsi
                  bella. Ogni giorno, finite le abluzioni, la fanciulla mandava via tutti dal bagno
                  e vi rimaneva sola a studiare cure di estetica, fino al cader della notte. Di
                  notte usciva e camminava per qualunque strada le venisse tra i piedi, a caso.
                  Camminava per terrore del sonno ora che se si stendeva le era difficile
                  combatterlo, sfinita dai troppi bagni. E le ragnatele in quei giorni, lei lo
                  sentiva, dovevano essersi incattivite, se le evoca la soffocano. Via per la notte,
                  con i piedi fatti troppo teneri per il passo, come sbucciati, freschi, morbidi e
                  bianchi, piedi appena nati, innocenti, con le giunture che dovrebbero ancora
                  imparare a muoversi e invece lei all’improvviso si è messa a usarle senza
                  risparmio.</p>

               <p>La notte la bagnava tutta di rugiada, sui capelli nudi e sciolti, sulle ciglia;
                  per il volto il collo le braccia e le mani quel ristoro le entrava nelle vene,
                  gliele faceva azzurre tanto e la pelle così trasparente che al mattino guardandola
                  i familiari la credevano composta di una sostanza sottomarina come certo marmo che
                  ha ancora impresso nella pallida carne vene che furono alghe, trasparenze che
                  furono correnti. Anche gli occhi della ragazza erano azzurri, come le sue vene; e
                  i capelli di cinereo biondo, un colore morto nutrito di polvere, un colore che a
                  chi avesse dovuto descriverlo veniva alla mente come un nero stinto, verdastro,
                  magari grigio, non certo dorato. Ma erano proprio biondi e la ragazza li portava
                  lisci, ai due lati del volto, fin sulle spalle. Il corpo, finalmente rivelato, era
                  di una bellezza morbida non comune e quanto prima lo faceva sembrare grasso e
                  flaccido non era che l’abbandono, la posizione rattratta in cui la fanciulla
                  l’aveva obbligato in fondo al baule. Il volto non aveva nulla di particolare se
                  non quell’ambiguità di colori e forse una medesima ambiguità di atteggiamento per
                  cui non si capiva mai se la fanciulla stesse sull’orlo del riso o del pianto. Tale
                  interrogazione le dava un fascino più fondo di quello della bellezza, e, appena
                  visto, tutta la famiglia e i servitori vi soggiacquero.</p>

               <p>La <rs ref="#madre">madre</rs> parlava alla nuova <rs ref="#figlia">figlia</rs> con una tenerezza ossequiosa. In realtà non era
                  ben convinta di aver partorito lei quella strana creatura tanto più ora che si era
                  certi della sua bellezza e si poteva vantarsi anche della sua intelligenza come di
                  un fatto eccezionale. Parlarle le sembrava pericoloso conoscendone l’ironia. Ma la
                  <rs ref="#figlia">figlia</rs> buttato via l’involucro di disprezzo e sudiciume era davvero apparsa come
                  una creatura umana qualunque. Mangiava a tavola perfino, e mangiava con
                  educazione. Come aveva potuto imparare? Usciva a spasso e sapeva camminare. Quando
                  venne la sarta seppe da sola ordinarsi il vestito per il ballo. Comandò:</p>

               <p>“Una tunica sciolta di velo nero. Sia un velo spesso perché sotto sarò nuda.
                  Libere interamente le braccia e le spalle e appena coperto il petto”.</p>

               <p>“Questo è un abito da signora!” gridò la <rs ref="#madre">madre</rs>.</p>

               <p>“Da baccante!! Da Erinni!! Non te lo permetto. Per il primo ballo l’abito deve
                  essere bianco o rosa, o celeste; e castissimo. Non si portano abiti da primo ballo
                  senza castità: è noto. Dunque?”</p>

               <p>“Bianco.”</p>

               <p>“Niente scollature!”</p>

               <p>“Memento, sarta, accollato.”</p>

               <p>“Nientissime trasparenze!!”</p>

               <p>“Come un’opaca lapide. Amen.”</p>

               <p>Ma al ballo, benché l’abito fosse di un immacolato colore di perla, apparve come
                  aveva detto, libera, entrando da grande attrice; quando la festa era già
                  cominciata da un’ora. Si vedevano i segni delle bretelle scucite in fretta, pezzi
                  di velo malamente tagliati sulle spalle. Sembrava una regina che gioca alla
                  rivoluzione, e bastava questo pensiero in quanti la vedevano per renderla
                  paurosamente distante e avvolgente.</p>

               <p>Invano la <rs ref="#madre">madre</rs> aveva mandato a pregarla di venire prima. Le due sorelle
                  agghindate una di rosa e una di celeste, come si conviene, facevano gara di
                  leziosaggine. La <rs ref="#madre">madre</rs> andava trascinandosi dietro il <rs ref="#padre">padre</rs> da un salotto
                  all’altro e finché non apparve la <rs ref="#figlia">figlia</rs> sorrideva come una pezzente che chiede
                  l’elemosina.</p>

               <p>Si è parlato molto di questo ballo, per il quale da tutte le città della
                  repubblica erano corsi i parenti più lontani; alcuni non avevano neppure mai
                  veduta la ragazza. I salotti molte ore prima della festa – quando ella ancora non
                  c’era – erano già pieni di cugini germani, di zii, prozii, di nonni e di congiunti
                  finora ignoti, di affini. Le marsine erano vecchie, gli abiti delle dame caduti in
                  disuso; i piedi delle parenti calzati di vernice nera facevano gelare la
                  tenerissima schiena delle sorelle. La <rs ref="#madre">madre</rs> sperò, aprendo la porta di una stanza
                  misteriosa che si rivelò all’attonito sguardo dei congiunti tutta adorna di
                  cristalli di argenti e di fiori e luci vive, di poter spingere il branco
                  provinciale intorno alle tavole, e di convincerli a mangiare. Ma quelli non
                  osavano, si limitavano a intingere un grissino nelle salse poi con cautela,
                  nascondendosi gli uni dagli altri, lo succhiavano per sentire il sapore ignoto.
                  Trovavano tutto complicato e disgustoso; anelavano una fetta di salame, una
                  focaccia paesana e il vinsanto. Però non si mossero più di là. Non si sa mai.</p>

               <p>Intanto arrivarono, di là nella gran sala, i primi personaggi. Furono un senatore
                  e due eccellenze. Avevano all’occhiello distintivi rossi e azzurri e il <rs ref="#padre">padre</rs>
                  s’inchinava davanti a loro, la <rs ref="#madre">madre</rs> tendeva le dita odorose, ché gliele
                  baciassero. Quelli subito domandarono in coro: “E la fanciulla? La fanciulla?
                  Dov’è la fanciulla?”.</p>

               <p>“Ci siamo anche noi,” disse alla fine seccata una delle due sorelle. Al che il
                  vecchio senatore, e non si seppe mai perché, rispose secco:</p>

               <p>“Purtroppo”, poi riprese a tacere. Le due eccellenze giravano qua e là fingendo
                  d’ignorare la propria importanza, avevano un gusto particolare, si vedeva subito,
                  a fingersi fanciulloni con le signorine. Le quali, per accontentarli, chi gli
                  tirava un baffo, chi ammirando gli diceva “eccellenza” come gli avesse fatto cucù
                  e allora subito loro:</p>

               <p>“No no, niente eccellenza, bella signorina, qui sono in incognito e, spero, in
                  intimità”. Le ragazze si annoiavano alquanto a farsi fare la corte dai due
                  vecchioni, ed erano impacciatissime quando, secondo il loro desiderio, dovevano
                  chiamarli per nome; a poco a poco li trascinavano verso il gruppo delle madri dove
                  all’improvviso li lasciavano e le si vedeva dopo un attimo ballare con qualche
                  giovanetto.</p>

               <p>I discorsi dei giovanetti non erano invero più intelligenti, ma le ragazze, chi sa
                  perché, li trovavano più dilettevoli. Anche io ho sentito parecchi di quei
                  discorsi e non mi è mai riuscito cavarne un senso, ma può darsi che siano
                  divertenti appunto perché senso non hanno, e uno immagina che vogliano dire quello
                  che più gli piace.</p>

               <p>Le sciocchezze dette dalle eccellenze invece, volevano avere un preciso
                  significato, erano in certo modo documentarie, scientifiche, specie di
                  interrogazione da enciclopedia, esigevano una risposta esatta, il che è un’impresa
                  oltremodo difficile per signorine con voglia di ballare.</p>

               <p>Dopo un’ora d’inseguimenti accerchiamenti danze scomparse e sorprese i giovani
                  avevano dimenticato lo scopo per cui erano stati convocati a quella festa. Ora
                  tutte le sale erano piene di un pulviscolo dorato che scendeva dai grandi
                  lampadari, saliva dai volti madidi; vene di profumo correvano intorno alle
                  capigliature sciolte, fumo vigoroso usciva dalle bocche che tutte reggevano una
                  sigaretta tra le labbra.</p>

               <p>Per qualche minuto si mosse con cautela e disgusto in quella scena rumorosa,
                  un’allampanata principessa ma vera, affittata allo scopo: dietro si trascinava
                  coda e cavalieri, tra cui due conti e un duca, veri anche loro. Come si spostavano
                  in gruppo, sempre gli uomini attaccati allo strascico della dama, e la dama
                  trasparente per troppa esilità, sembravano una tribù fluttuante di quegli animali
                  gelatinosi circondati e inghiottiti da banchi di sarde, da emigrazioni di
                  aringhe.</p>

               <p>Anche i due fratelli della festeggiata avevano voluto assistere allo spettacolo:
                  erano gemelli e collegiali, il che vuol dire doppiamente legati tra loro contro la
                  famiglia. La <rs ref="#madre">madre</rs> li aveva fatti rivestire di lucentissimi abiti neri tra
                  l’uniforme dell’ufficiale di marina e il costume da torero: ora sembravano due
                  rondini dispettose che fossero cresciute come gufi. Se ne stavano rannicchiati in
                  fondo alle poltrone o dietro le porte per dare lo sgambetto ai giovani più
                  baldanzosi, per aprire le chiusure lampo lungo i fianchi delle signore; o
                  immergevano sigarette nella panna montata poi, rimessele nelle scatole d’argento,
                  le offrivano in giro. In breve gli abiti degli invitati furono pieni di macchie, i
                  volti di malumore, le conversazioni di toni risentiti. La festa minacciava
                  naufragio. I due fratelli si sentivano cattivi e felici.</p>

               <p>La <rs ref="#madre">madre</rs> era allo stremo. Vi fu un momento in cui tutti credettero che stesse per
                  svenire. Fu al ritorno da una breve visita che aveva fatto in camera di sua <rs ref="#figlia">figlia</rs>
                  per sollecitarla a mostrarsi. La trovò piangente davanti allo specchio.</p>

               <p>“Sembro un neonato, <rs ref="#madre">mamma</rs>,” le disse volgendole due occhi pieni di paura.</p>

               <p>“E non è questa la tua vera nascita? L’entrata nel tuo mondo di donna?”</p>

               <p>“Accidenti alle frasi. Ma come fai a saperne tante, <rs ref="#madre">mamma</rs>? Io volevo un vestito
                  nero. Questo lo sporcherò tutto, sono sicura. Un vestito nero per la fine della
                  mia unica infanzia.”</p>

               <p>“Per carità,” gridò la <rs ref="#madre">madre</rs>, “e un’infanzia di quel genere non ti basta? Quante
                  ne vorresti? Ringraziamo Dio che oramai tutto è finito e hai messo la testa a
                  posto.”</p>

               <p>“Non credevo che seppellire un bambino, qualunque sia stato, fosse una cosa
                  divertente,” mormorò la <rs ref="#figlia">figlia</rs>; poi scotendosi tutta come un uccello dopo la
                  pioggia ordinò:</p>

               <p>“Vai avanti e cerca di distrarre la gente. Vengo, ma non voglio che mi vedano
                  subito”.</p>

               <p>“Ma se sono venuti apposta?”</p>

               <p>“Non voglio e basta. Se qualcuno mi guarda e mi vede, prima che io voglia, peggio
                  per lui. Dio lo farà diventar cieco.”</p>

               <p>“Se credi che Dio si presti alle tue pazzie...” la <rs ref="#madre">madre</rs> se ne andava alzando le
                  spalle.</p>

               <p>“E tu prova a guardarmi,” le gridò dietro la <rs ref="#figlia">figlia</rs>, “prova e vedrai se non ti
                  sentirai bruciare gli occhi. È sporco sollazzarsi a vedere come nasce la gente; è
                  cattivo stare ad assistere per divertimento alle agonie altrui. È questo che state
                  facendo stasera.”</p>

               <p>“Questa <rs ref="#figlia">figlia</rs> è idrofoba,” si ripeteva la <rs ref="#madre">madre</rs> torturandosi le punte arancioni
                  delle unghie. “Devo stare attenta quando viene in salotto, se no, davvero, se
                  qualcuno la guarda, lei lo addenta. Dovrei mettere vicino all’uscio molta gente
                  miope che non si accorgano di lei. Chi? Il senatore. Uno. Poi c’è la cugina di
                  provincia che è addirittura cieca, e suo zio. Anche il giovane diplomatico che
                  ancora non ho capito come si chiama. Sarebbero quattro. Quattro possono bastare,
                  essere siepe sulla porta tra lei e il salotto.”</p>

               <p>Difficile fu metterli insieme, i quattro. Il senatore, vedendo la padrona di casa
                  precipitarsi verso lui, si alzò di scatto dalla poltrona e le fece il millesimo
                  inchino della serata. Lei l’invitava:</p>

               <p>“Caro senatore, andiamo di là, c’è una sorpresa”.</p>

               <p>Il senatore fece un altro inchino e la seguì.</p>

               <p>Come per caso incontrarono la cugina e lo zio di provincia. Bisogna manovrare con
                  cautela, <rs ref="#madre">madre</rs>, senza esitazione; creare, se occorre, precedenti storici. Tu sai
                  come si fa.</p>

               <p>“Cara, permetti che ti presenti il senatore. Ha conosciuto la tua povera <rs ref="#madre">mamma</rs>.
                  Vero, senatore?”</p>

               <p>Il senatore alzò le sopracciglia e rimase così soprappensiero.</p>

               <p>“Anzi,” lo minacciò con l’indice la <rs ref="#madre">madre</rs>. “Abbiamo avuto per la cara povera zia
                  una passione.”</p>

               <p>Il senatore riabbassò le sopracciglia e spalancò la bocca continuando a rimanere
                  soprappensiero.</p>

               <p>La <rs ref="#madre">madre</rs> inesorabile prima ancora che quello avesse finito di barcollare continuò,
                  spingendogli contro un nobile signore, maturo ed esterrefatto quanto il
                  senatore:</p>

               <p>“Ed ecco qui il cognato, se la cara povera zia avesse ricambiato la passione.
                  Vieni zio. Eccovi ritrovati dopo tanto tempo. Che piacere state certo provando nel
                  rivedervi. Come vi invidio. Purtroppo, per me la vita non ha mai avuto di queste
                  dolci sorprese. Ma ora, mentre voi lentamente vi riconoscete, vi lascio un momento
                  e subito torno ché ho un’altra sorpresa da farvi. Riconoscetevi
                  riconoscetevi”.</p>

               <p>Lo zio e il senatore messi così di fronte e ignorandosi completamente cominciarono
                  insieme a tacere e sorridere, poi farsi pensierosi, poi tacendo si sentirono a
                  disagio e stavano per rompere in un urlo di disperazione se la <rs ref="#madre">madre</rs> non fosse
                  tornata a tempo trascinandosi dietro il giovane diplomatico miope di venti
                  diottrie. Il poverino fu presentato come colui che da bambino era stato sulle
                  ginocchia della povera <rs ref="#madre">mamma</rs> della cugina. Riuniti così i quattro in nome di
                  quella straordinaria donna che aveva avuto ginocchia sorrisi promesse legami per
                  tutti, la <rs ref="#madre">madre</rs> si mise a spingerli in branco verso la porta dell’atrio. Là giunta
                  cercava con frasi sconclusionate e con le mani e con piccoli urti nei fianchi e
                  alle spalle di tenerli tutti e quattro compatti a fare da siepe.</p>

               <p>Poiché a un certo momento ognuno dei quattro fingendo di distrarsi, chi guardando
                  il pavimento, chi il soffitto, cercava di volgere i piedi e allontanarsi, la <rs ref="#madre">madre</rs>
                  ebbe un piccolo grido, barcollò, si portò le mani al collo poi al volto e restò
                  così con gli occhi sbarrati. I quattro avevano steso tutti insieme le otto mani
                  verso di lei a sorreggerla poi a un tempo aprirono le quattro bocche a urlare,
                  allora la <rs ref="#madre">madre</rs> ebbe un brivido si scosse e con un languente sorriso mormorò:</p>

               <p>“Un momento di stanchezza, uno stordimento. Credevo di svenire, ma sono forte.
                  Basta essere <rs ref="#madre">madre</rs> per abituarsi a essere forte! E vi ho spaventati? Cari amici,
                  dovete perdonarmi”.</p>

               <p>“Purtroppo,” disse il senatore per la seconda volta in quella memorabile
                  serata.</p>

               <p>Ma, come la <rs ref="#madre">madre</rs> si volgeva intorno per raccogliere sugli altri tre volti il
                  perdono richiesto, di nuovo sbarrò gli occhi e li fissò in un angolo, finché
                  lentissima se li chiuse con le due mani e questa volta, davvero, ebbe uno
                  stordimento.</p>

               <p>Là in quell’angolo, in piedi, appoggiata tra le due pareti, stava la <rs ref="#figlia">figlia</rs> nel
                  violentato abito, nella sua monda nudità. Tutt’intorno a lei era una gran zona di
                  vuoto e silenzio, indi cerchi si erano formati in cui le ragazze guardando alla
                  donna troppo bianca nella sua carne e nei suoi abiti, parlavano in fretta,
                  imbarazzate, con gli orecchi e la fronte rossi, e i giovani stavano in un
                  rattratto silenzio, abbassati gli sguardi a terra.</p>

               <p>La <rs ref="#figlia">figlia</rs> fissava diritta davanti a sé, con l’occhio immobile, e non un palpito
                  delle ciglia addolciva per un attimo quella crudele mostra di se medesima. Dritta
                  come una statua davanti a tutti, ormai voleva farsi vedere dopo essere stata, non
                  vista, in quell’angolo a osservarli per qualche minuto. Appunto così. Sapeva chi
                  erano. Sapeva che cosa erano. Non si era mai sbagliata. L’aveva saputo fin da
                  sempre, fin da sempre li aveva giudicati. E quelli che le si erano affacciati
                  intorno, sul baule, le avevano confermato il giudizio. Ora eccoli qua in piedi,
                  ognuno nella loro parte; nessuno ha bisogno di suggeritore. Allora eccomi qua
                  anche io, anche io senza dubbi, perché recitare la parte che d’ora in poi mi è
                  stata assegnata è facile. Difficile era quanto avevo conquistato finora, a costo
                  della mia vita, a costo della mia morte. Abbandono tutto, perché sono una buona
                  <rs ref="#figlia">figlia</rs> o forse una mal riuscita creatura umana con aspirazioni fallaci, con ideali
                  che non hanno raggiunto il vertice. Rinuncio per pietà filiale e dunque merito
                  ogni castigo. Cominciamo. Cominciate a castigarmi; sono davanti a voi per questo.
                  Regina sbagliata che si conduce da sola al patibolo.</p>

               <p>(Questi spettacoli di autocondanna sono mali incantamenti. L’angoscia si trasporta
                  dalla vittima al riguardante: lo lasciano stupefatto e indolorito, quasi lui e non
                  l’altro avesse subìto la condanna. Penso alle trafitture che dovevano sentire
                  nelle ossa, la sera tornando a casa, i crocifiggitori di Gesù. Penso al calore che
                  doveva correre le vene di chi vide bruciare Giovanna d’Arco.)</p>

               <p>A quella festa la sensazione in ognuno, quando apparve la ragazza, fu appunto
                  quella che lei aveva predetto: di non poter guardare, come se dovessero fissare
                  una luce troppo viva e nello stesso tempo il senso che dovevano fissarla a quel
                  modo se non volevano rimanere, loro, come scoperti e nudi dinanzi agli occhi di
                  tutti.</p>

               <p>Un lembo di stoffa scivolò ancora più basso sul seno sinistro della fanciulla. E
                  tutte le donne in tutte le sale, anche quelle lontane che non sapevano neppure
                  della presenza della ragazza, si portarono una mano sulla spalla sinistra a
                  trattenere la scollatura. La ragazza notò quel gesto intorno a sé e dentro ne rise
                  ma in apparenza rimase ferma in volto. Il martirio del pubblico durò ancora
                  qualche minuto. Poi la <rs ref="#madre">madre</rs> lo ruppe precipitandosi verso la <rs ref="#figlia">figlia</rs>; le cinse con
                  un braccio la vita e la spingeva avanti nel centro della stanza. Un pauroso
                  sorriso le sfigurava il volto e la <rs ref="#figlia">figlia</rs> ne ebbe pietà.</p>

               <p>“Stai tranquilla. Sarò normale.”</p>

               <p>Il rito cominciò: la <rs ref="#figlia">figlia</rs> salutava ognuno con molta grazia. “Troppa,” pensava la
                  <rs ref="#madre">madre</rs>. “Deve stare combinando qualche cosa.” La <rs ref="#figlia">figlia</rs> non combinò nulla, anzi
                  aveva rinunciato a tutto.</p>

               <p>I giovanotti le si buttarono subito intorno; la valutavano, soppesavano, tanto
                  differente ora da come l’avevano intravista in fondo al <rs key="place"
                     type="mythical">baule</rs>. Qualcuno sussurrò che non fosse neppure la stessa
                  persona, che l’avessero cambiata per condurre con inganno un uomo al matrimonio,
                  poi si sarebbe trovato tra le braccia la vera ragazza invece di questa, presa a
                  prestito chi sa dove. Nessuno potrà mai dire di quale natura usufruisse quella
                  sera la fanciulla ma certo lei non avendo sentito questi discorsi a un tratto
                  tuttavia propose:</p>

               <p>“Andiamo a vedere il baule, onde sono uscita. Come il corpo di legno di Pinocchio,
                  alla fine del romanzo”.</p>

               <p>“Non è una fine molto triste?”</p>

               <p>Si voltò di scatto. Vicino le stava un uomo giovane dai neri capelli, con molta
                  ombra sul volto e negli occhi. Lei rispose:</p>

               <p>“Si usa dire che Pinocchio, finché è Pinocchio, è una creatura malnata, anzi un
                  malnato burattino. E pare che i burattini anche se sono eccezionali non debbano
                  entrare a far parte del consorzio umano”.</p>

               <p>“Brava. Bis. E, scusi, lei parla così per posa o per natura?”</p>

               <p>“Dica lei.”</p>

               <p>“Io dico che lei è deforme. Ha funzioni e non ha membra: sa i fatti e ignora le
                  parole.”</p>

               <p>“E lei che le sa è al mio punto. Tanto lei, anche se ne ha voglia, qui, per
                  esempio, tutto quello che pensa non può dirlo; deve scegliere. Tant’è non dire
                  niente allora.”</p>

               <p>“Lei si difende come uno scorpione,” disse il giovane nero guardandola con un
                  certo lento interesse e dopo un silenzio di entrambi, bruscamente si chinò
                  all’orecchio di lei e le domandò qualche cosa. Ella disse:</p>

               <p>“Sì”.</p>

               <p>Fu risposto con molta cortesia, sempre senza impaccio o movimenti di rivolta e a
                  un tratto il giovane arrossì. Le voltò le spalle e si mise a ballare in modo
                  artefatto con una signorina che dopo due giri rideva istericamente, le braccia
                  paonazze intorno al collo di lui. Le dame trovarono la coppia indecente e volsero
                  il capo altrove.</p>

               <p>Intanto la <rs ref="#figlia">figlia</rs> seguita dai giovani che tutti insieme all’improvviso erano
                  diventati suoi adoratori, era entrata nella sua antica stanza. Si fermò davanti al
                  baule e con le punte delle dita alzò una coperta impastata di fango e immondizie.
                  Lo fece con pietà, come fosse il ricordo di una persona amata e morta. Con la
                  stessa pietà la ricompose nel fondo, toccò altri oggetti. Ma gli altri si erano
                  buttati su quelle cose, con le mani dentro i tozzi di pane accatastati, sui libri
                  ancora aperti, tra le pianticelle e le spoglie di animaletti. E le sorelle montate
                  su due sedie agli angoli del baule si erano improvvisate guide della strana
                  spedizione, indicando ora una cosa ora un’altra e ridendo o urlando ne facevano
                  una storia in caricatura.</p>

               <p>“Questo, o signori, è il manto con cui passeggiava Teodora imperatrice e intanto
                  mangiava miche di pane cesellate di pulci, purè di muffa e vin putrido.”</p>

               <p>“Ecco i libri, ecco le storte e gli alambicchi onde si arricchì la celebre mente
                  della nostra sorella, imperituro genio della stirpe.”</p>

               <p>“Ah ah ah!” rideva il coro degli spettatori.</p>

               <p>“Non ridono a tempo,” pensava la fanciulla, che era rimasta impietrata con tremule
                  muffe sulle mani. Non sapeva, per una volta tanto, pensare che questo:</p>

               <p>“Non ridono a tempo”. Vedeva distinto il pentagramma con sopra disposte le note e
                  suddivise le parti dei soprani, dei tenori, dei baritoni, dei bassi. I grandi cori
                  dei grandi melodrammi dove dopo il primo ah dei soprani entrano i tenori e al
                  secondo ah dei tenori attaccano i baritoni e finalmente si odono i bassi quando
                  già i soprani lanciano la quarta nota.</p>

               <p>“Che cosa c’è? Che cosa c’è?” Entrava un nuovo complesso di voci, più stridule,
                  più chiocce. Erano i padri e le madri che, stendardo in testa, venivano a vedere
                  le rovine di quella razza infantile suprema e tragica da loro ritenuta barbarie.
                  “Cari amici,” si udiva la voce vanitosa della <rs ref="#madre">madre</rs>, “qui, vedono, s’intestava a
                  vivere la mia bimba sciocchina, finché non si è decisa a mutar pelle.”</p>

               <p>“Che pena per un cuore di <rs ref="#madre">madre</rs>, che pena,” si straziò acutissimo il coro delle
                  donne sulla destra.</p>

               <p>“Gloria alla <rs ref="#figlia">figlia</rs> nuova, fenice nata da turpi ceneri, onore e balsamo dei
                  genitori!” rombò il coro degli uomini sulla sinistra. Poi tutti, all’unisono:</p>

               <p>“Sì gloria, gloria ognor!”.</p>

               <p>La fanciulla pensava: “A chi fare attaccare ora l’a solo?” perché sentiva che
                  tutta stava per sfasciarsi se lei con il suo pensiero non fosse ancora venuta in
                  aiuto di quella massa. Allora una voce esasperata ruppe il coro:</p>

               <p>“E metteteci una lapide, in memoria, con il lume sotto!”. Era il giovane nero e
                  aveva il volto contratto come se stesse per piangere. Nel silenzio che seguì,
                  un’altra voce si adoprò con poche parole dette semplicemente per rompere la
                  lugubre rappresentazione:</p>

               <p>“Andate via tutti, e lasciate in pace la bimba. Via”.</p>

               <p>Era il <rs ref="#padre">padre</rs>. Per la prima volta aveva parlato e ora benché non avesse fatto
                  nessun gesto violento, sembrava avesse riempito la stanza con il suo comando. La
                  gente prese a sfollare in silenzio. La <rs ref="#madre">madre</rs> fu invasa dal panico all’idea che la
                  festa era rovinata poiché il padrone si metteva a maltrattare i propri ospiti. Si
                  dette a urlare: “Champagne, champagne! Battezziamo con lo champagne la mia
                  creatura rinata, soffochiamo nello champagne questa testimonianza del mio martirio
                  di <rs ref="#madre">madre</rs>!”. L’idea dello champagne piacque molto, e tutti dietro quella parola
                  crederono di sgombrare la stanza di volontà propria e non per il comando del <rs ref="#padre">padre</rs>
                  o per il silenzio della bimba che ancora stava fissa con i fiori di muffa tra le
                  mani. Rimasero solo quelle due creature e si guardarono. Si amavano tanto e non
                  sapevano che cosa dirsi. Il <rs ref="#padre">babbo</rs> abbracciò la sua bimba e la bimba trasse un
                  grave sospiro, chiudendo gli occhi. A poco a poco si mise a piangere.</p>

               <p>“No no,” diceva il <rs ref="#padre">babbo</rs>, “tutto è molto bello. Come te ora e te quando eri
                  disordinata. Tu sei sempre molto bella, cara, anche se fossi tanto brutta e
                  cattiva. Sei la mia bimba.”</p>

               <p>“E tu il mio <rs ref="#padre">babbo</rs>. E ci vogliamo tanto bene. Per questo piango, perché ognuno di
                  quelli può voler bene. Ti pare che se lo meritino?” Si baciarono e sorrisero
                  nonostante le lacrime che tremavano sui loro volti. Si abbracciarono ancora. E in
                  quel momento si accorsero di non essere stati soli. Era là seduto il giovane di
                  prima, cercando di non guardarli. Il <rs ref="#padre">padre</rs> uscì subito senza dire più nulla. La
                  <rs ref="#figlia">figlia</rs> gli andò vicino:</p>

               <p>“Dica dunque la parola che definisce questa scena?”.</p>

               <p>“Lei è una sorda e una presuntuosa. Arrivederci.”</p>

               <p>“Almeno non adopera le parole a caso o per convenienza,” diceva tra sé la ragazza
                  andando dietro di lui verso i salotti.</p>

               <p>Nei quali intanto, davvero si erano messi a bere spumante inneggiando alla
                  scomparsa del mostruoso abitante del baule. A far parte del brindisi erano anche
                  stati chiamati, per dare maggior risalto alla scena, i servitori che, raccolti in
                  piccolo gruppo in fondo al salone, ogni tanto alzavano tutti insieme i bicchieri e
                  gridavano: “Salute!”.</p>

               <p>Gli invitati invece si erano disposti in semicerchio e appena apparve sull’uscio
                  la fanciulla, all’improvviso scoppiarono:</p>

               <p>“Libiam nei lieti calici, che la bellezza infiora...”.</p>

               <p>“Questa musica,” interruppe un vecchio che portava all’occhiello una penna di
                  gallo, “non è adatta per una giovinetta. Propongo di cantare La violetta la va la
                  va.” Per gentilezza si finse di accettare con gioia la sua proposta. Ma dopo che
                  lui, in mezzo alla stanza, ebbe intonata la prima strofa, il coro per incanto se
                  ne era andato chi di qua chi di là, a sbaciucchiarsi negli angoli, o a ballare con
                  il grammofono in sordina.</p>

               <p>Passarono ancora molte ore e giunse l’alba. Nei salotti della festeggiata la folla
                  era densa come alla prima notte, e ora, finita la cena fredda, cominciarono a
                  girare piatti di spaghetti e larghe pizze alla napoletana. I volti delle signore
                  si andavano facendo verdi e squamosi, con pezzi di belletto sollevati come croste
                  di calcinacci. I volti dei giovanotti prendevano tinte azzurrine per certi corti e
                  durissimi peli di barba che con ostinazione avevano travagliato da sotto la pelle
                  la loro faccia e ora la armavano tutta di pungenti aculei. Gli abiti non avevano
                  più freschezza, i profumi diventavano sempre più pallidi, gli odori naturali
                  prendevano un minaccioso sopravvento, le mani si erano fatte agli uomini e alle
                  donne impastate e gonfie. Anche i piedi si erano enfiati e fatti dolorosi ma tutti
                  fingevano d’ignorarlo perché parlare dei piedi, non se ne sa il motivo, è cosa
                  sconveniente.</p>

               <p>La fanciulla s’era annoiata molto più di quanto normalmente si annoi una fanciulla
                  di qualche buonsenso in simili riunioni. In più ella era la regina della festa,
                  come si dice. Lei, mentre era seduta in una larga poltrona con a fianco le due
                  eccellenze che tra un complimento e l’altro si sbrodolavano la marsina di
                  spaghetti bianchi e scivolosi, e mentre alle spalle, chino sul collo, il
                  diplomatico miope complimentandosi si esercitava nella lingua yankee e davanti a
                  lei in piedi con il busto e il capo riversi uno scultore fingeva di pensare a una
                  statua di Pallade Atena per poterla guardare con la massima indecenza, e poi in
                  giro tutt’intorno, per tutto il salone, chi malignando, chi schernendola, chi
                  compassionandola o esaltandola, chi ammirandola muto, chi voltandole le spalle,
                  tutti, mangiando pizze o spaghetti, si occupavano di lei, – lei d’un subito cadde
                  in un improvviso sonno contro cui spalancò inutilmente due o tre volte gli occhi e
                  si mosse agitata sulla poltrona, già rattratta dall’orrore imminente di quei fili
                  aracnei che l’avrebbero tra poco legata. Cadde nel sonno più fondo, a occhi
                  chiusi, a bocca aperta, e prese a russare. Le due eccellenze si fermarono con la
                  forchetta piena di spaghetti a mezz’aria, adontati; il diplomatico si rizzò sulle
                  reni quasi che a un tratto si fosse accorto di avere le terga troppo esposte, lo
                  scultore si piegò sulle ginocchia e frugava con lo sguardo il palato di Pallade
                  Atena, e gli altri tutti, ognuno fisso nell’atto che stava compiendo, come i
                  pompeiani nella lava del Vesuvio, rimasero sospesi a rimirarla.</p>

               <p>La fanciulla russava; e russava con fragore e affanno, come uno in grave ambascia.
                  Non più volti umani e spaghetti, ma su dai piatti, in luogo di quei fili e di quei
                  volti, veli di distesissima polvere le si andavano rapprendendo intorno.
                  Inutilmente vuole liberarsene; si avvicinano e prendono corpo, sono le tele dei
                  ragni. Tese, costruite secondo un’inalterabile maledizione, velenose, pendono e si
                  distendono tra l’aria degli uomini. Ove nascono? Ove si agganciano? Chi, chi può
                  fabbricarle, così caute e vaste? Perché contro me? Perché a tradimento? Mentre io
                  non volevo, no, non volevo dormire, e tu lo sai. Sono anni che non dormo. Stasera
                  non pensavo al sonno, ero là in salotto per far piacere a <rs ref="#madre">mamma</rs>; chi mi ha
                  tradita? Chi mi ha spinto a loro? Ho tutta la paura che può esserci in una
                  creatura umana. E non voglio morire. Non voglio morire così: mio malgrado.</p>

               <p>“Strano sonno ha questa ragazza,” pensavano ora gli invitati guardandola. “Respira
                  come uno che attende la condanna, come un assassino sotto il capestro si contorce,
                  e appare estenuata. Dorme come se accettasse una fatalità. Bisognerebbe
                  svegliarla. Forse soffre. Forse ha un male in gola, non può respirare. Mettetele
                  un cuscino dietro la testa. Scioglietela.” Ma nessuno aveva il coraggio di
                  toccarla. Il volto le si era fatto grigio, trasparente, i capelli le si aprivano e
                  si alzavano un poco sulla fronte intorno alla testa quasi che un fumo glieli
                  impastasse e tenesse diritti, piccole gocce di sudore le scoppiarono alle tempie e
                  alle giunture delle braccia. Teneva le mani aperte e riverse sulle ginocchia.
                  Nelle palme ghiacciate si vedeva il pulsare del cuore. Doveva essere al limite
                  estremo delle sue possibilità, perché il respiro a un tratto le si affievolì, le
                  labbra sbiancarono interamente, un colore violaceo le si formò intorno al naso e
                  tutto il busto e il capo con un movimento brusco, rialzati, le si gettarono
                  indietro. In quello stesso momento là, ove lei ora si trovava, tutte insieme le
                  tele di ragno si mossero e ammucchiate le une sulle altre presero a oscillare
                  sempre più rapide, ecco la sfiorano, lei si scansa come può; indietreggia, ma
                  qualcuno la trattiene; si contorce per allontanare il volto, le tele arrivano a
                  toccarla, un lembo perfino gliene rimane in bocca, vuole sputarlo; fili si sono
                  adagiati sugli occhi, non può aprirli, un odore asprigno le entra nel naso. E
                  sente il vento di quel movimento che si fa sempre più forte, i veli si staccano le
                  precipiteranno sopra la seppelliranno, e quell’odore, quel legame viscido che le
                  si sta rapprendendo come una chiara d’uovo sul volto e l’aria grigia che appena
                  lei vi si muove si tesse da sola e si fa ragnatela. Ma dove sei ragno avido,
                  immenso che puoi chiudere l’universo con le tue trame? Le appunti tra una stella e
                  l’altra? Che cosa è per te il pianeta? Una mosca? e mosca anch’io? Rispondi, non
                  voglio questo. Tutto, fuorché morire di un sogno.</p>

               <p>Allora una voce che non aveva suono di voce, né umana, né armonia diffusa, né
                  ricordo di un grido animale, neppure un silenzio o un’immaginazione di voce, ma
                  era (e con certezza lo seppe la fanciulla) l’unica voce che avesse diritto di
                  parola in quel momento disse:</p>

               <p>“Non temere, sono annodate”.</p>

               <p>Subito <rs ref="#massaia">la dormiente</rs> sentì il proprio volto
                  libero dall’impaccio filamentoso e aperti gli occhi guardò calma oscillare e a
                  poco a poco dileguare i polverosi veli. “A domani,” parevano dirle. Mentre si
                  allontanavano ella si sentiva diventare sempre più triste. Scomparsi, si svegliò e
                  girò intorno gli occhi stanchi.</p>

               <p>“È finito,” disse.</p>

               <p>Davvero tutto della sua infanzia era finito. Messo a posto anche l’incubo,
                  catalogato. Si rannicchiò in fondo alla poltrona e nascose il volto nelle
                  mani.</p>

               <p>A uno a uno in punta di piedi, per paura di un nuovo più strano sonno i presenti
                  uscivano da quel salotto negli altri, poi nell’anticamera, e, aperta pianissimo la
                  porta, sul pianerottolo, giù per le scale. Mettevano in moto le macchine senza
                  fracasso, si salutavano a cenni, anche fuori; sotto le finestre camminavano in
                  punta di piedi per non fare rumore sul selciato. I camerieri intanto spegnevano le
                  luci, tiravano giù le tende contro l’alba, lasciavano in disordine ogni cosa per
                  tema dei rumori, non osavano muoversi per non fare stridere i pavimenti. Anche le
                  sorelle e i fratelli la <rs ref="#madre">madre</rs> il <rs ref="#padre">padre</rs> che la guardavano con angosciata pietà
                  senza nulla domandare, senza incitarla a scuotersi o coprirla con una pelliccia,
                  alla fine piano piano se ne andarono.</p>

               <p>Appena avvertì di essere sola, alzatasi in piedi disse forte, fortissimo anzi,
                  chiara e definitiva:</p>

               <p>“Così ora sono davvero maledetta”.</p>

               <p>Si avviò alla camera nuova che le avevano preparata, senza nessuna commozione
                  rimpianto o paura. Chiuse gli occhi e attese il sogno che ormai non aveva più
                  nessun significato. Nel sonno si dilettò alquanto da signorina bennata con
                  immagini vacue e si alzò, a mezzogiorno, in preda alla più squallida malinconia.
                  Mentre era a tavola cominciarono ad arrivare cesti, piatti, mazzi di fiori, per
                  lei. Lei senza guardarli li ammucchiava uno sull’altro a catasta, pareva si
                  preparasse il rogo. Le sorelle trovavano sconvenientissimo che i genitori le
                  lasciassero accettare i fiori mandati dai giovanotti; i fratelli domandavano:
                  “Quanti ne sposi? Quanti in una volta?”. Il <rs ref="#padre">padre</rs> ripeteva: “Lasciatela in pace”.
                  La <rs ref="#madre">madre</rs> rideva soddisfatta.</p>

               <p>Alle cinque i fiori non entravano più nella casa. Alle sei arrivò il giovanotto
                  nero. Non si fece annunciare ed entrò difilato, non si sa per quale intuito, nella
                  stanza dov’era la ragazza, che di nascosto, per un’estrema romanticheria, s’era
                  messa in un angolino deserto a rosicchiare l’unica crosta muffa di pane salvata
                  dalla pulizia che ne avevano fatta in casa. Il ragazzo venne a lei e senza dirle
                  nulla le alzò il volto e la baciò sulla bocca. La fanciulla si passò una mano
                  sulle labbra poi lo guardò. Lui disse: “Ora tutto è a posto”. Lei non rispose.
                  Continuava a guardarlo e sapeva senza alcun dubbio di amarlo. Sapeva anche che ciò
                  sarebbe stato per sempre a qualunque rischio e contro qualunque apparenza ma
                  sapeva anche che era inutile dirlo perché lui non voleva saperlo. Lui infatti
                  disse ancora: “Perché non hai esempi e conosci le cose e ti si possono dire le
                  parole vere, mi fai paura e non ti sposo. Perché appena ti ho vista ho pensato che
                  ero responsabile con la mia vita della tua, non ti voglio accanto. E ti voglio
                  mettere alla prova. Vedere se lontana ti perderai. Ora me ne vado. E per me le
                  cose rimangono a questo punto fino ai confini più astrusi. Siamo necessari l’uno
                  all’altra e dunque staremo disgiunti per misurare il nostro valore umano”. Voltò
                  le spalle e se ne andò. La ragazza vide se stessa andare dietro lui ma non s’era
                  mossa né aveva detto una parola. Sapeva dentro sé con orribile dolore di averlo
                  già tradito, di essersi perduta per sempre. Sapeva anche, e questo le faceva
                  ancora più male, che proprio lui era stato il primo a perdersi perché soltanto
                  quando lei era entrata nei limiti comuni egli l’aveva veduta: finché i due erano
                  davvero rimasti senza confini umani e senza confronti non si erano saputi
                  incontrare o intuire. Si erano fatti di carne per trovarsi e da questo punto
                  cominciava il loro vizioso girovagare intorno alle conquiste supreme. Abbandonata
                  nella pena non si mosse finché non vennero a chiamarla per il pranzo. A pranzo si
                  trovò seduto in faccia quello zio di provincia arrivato apposta per il ballo del
                  giorno prima. Non era molto vecchio, e aveva un volto misericordioso; la guardava
                  come se le desse una mano per farle traversare la via. Due mesi dopo si erano
                  sposati.</p>
            </div>
         </div>
         <div type="signoria">
            <div type="chapter">
               <head>IV</head>

               <p> La casa dello <rs ref="#marito">sposo</rs> era oltremodo pulita e ordinata. Quando la <rs ref="#signora">signora</rs> vi giunse
                  l’avevano parata a festa: sembrava un intero villaggio, con piazze e giardini
                  pubblici: non erano che cortili e aiuole ma l’idea d’esserne la padrona
                  scoraggiava la giovane donna e le dava un senso di responsabilità che le toglieva
                  ogni piacere. Il primo atto che fece lo <rs ref="#marito">sposo</rs> fu di fermarsi sul portone del
                  palazzo e baciare in fronte la <rs ref="#signora">sposa</rs> dicendole: “Benvenuta nella tua casa, o
                  <rs ref="#signora">signora</rs>”. Dopo di lui, mentre ella passava per le stanze e i corridoi, giù giù
                  fino alle cantine, su su fino alle soffitte, i servitori schierati, facendo un
                  inchino, ripetevano: “Benvenuta nella tua casa, o <rs ref="#signora">signora</rs>”. Nei cortili stavano i
                  cani e balzarono incontro alla padrona leccandole le mani il che le faceva
                  ribrezzo ma lo <rs ref="#marito">sposo</rs> le spiegò che non sopportarlo denota animo cattivo. “È un uso
                  che esiste dagli antichissimi tempi tra cane e padrone.” La <rs ref="#signora">sposa</rs> sopportò
                  studiando entro sé quale utilità avesse quell’uso per gli uomini e per i cani, ma
                  prima di avere risolto il problema si vide venire incontro una bambina incartata
                  in garze color paglierino, che le porse un mazzo di fiori e fece la riverenza.
                  “Benvenuta nella tua casa, <rs ref="#signora">signora</rs>!” urlò spaventata, fece un’altra riverenza e
                  rimase con gli occhi sbalorditi a rimirarla. “Anche la bambina è un uso,” disse il
                  <rs ref="#marito">marito</rs>, e continuò: “Costumi gentili che non hanno altro scopo se non quello di
                  fare piacere”. La <rs ref="#signora">sposa</rs> lo guardò esterrefatta. Cominciarono ad andare per le
                  stanze. La <rs ref="#signora">sposa</rs> pensava: “Dunque non è come credevo fino a oggi, dunque tutta la
                  storia degli uomini è una storia della ricerca del piacere, non <rs ref="#madre">mamma</rs> sola è così:
                  io credevo che fosse un po’ malata e che io dovessi per guarirla farle il
                  sacrificio della mia vita, quella che lei mi ha data. Invece sono tutti a un modo.
                  Nessuno vuole la fatica e il dolore. Il mio mestiere sia allora quello di essere
                  compita e fare piacere a ognuno senza distinzioni e discussioni, a costo di me
                  stessa”. Entrarono nella prima stanza dove entro grandi armadi nascosti nelle
                  pareti stavano i cataloghi di quanto nella casa era contenuto, viveri, libri,
                  masserizie, servitori, animali, piante, mattoni. La stanza era ricavata
                  dall’incontro dei corridoi che si diramavano in tutte le direzioni. “Il centro
                  motore,” disse lo <rs ref="#marito">sposo</rs>. Passarono nella biblioteca. La <rs ref="#signora">sposa</rs> continuava nei suoi
                  pensieri: “Agli altri basta il cielo per respirare, io camminavo fin qui a testa
                  bassa per paura di urtarlo. Ma se lo dimentico è come se lo avessi abolito; non ne
                  ho più paura. Ci sono perfino uomini che camminano a capo riverso con lo sguardo
                  fisso in fondo all’aria, senza vertigine”. “Questa,” continuava la voce del
                  <rs ref="#marito">marito</rs>, “è la sala da pranzo.” Guardandosi intorno la fanciulla rimpiangeva
                  davvero la saggezza istintiva del vivere in un baule. Vide poi la stanza dove ci
                  si riposa dall’aver mangiato e quella dove si fuma, e l’altra per ascoltare la
                  musica, e una per la conversazione, una per il gioco, e la palestra, il giardino
                  pensile, il patio: un intero campionario. La <rs ref="#signora">sposa</rs> rifletteva: “Nata, ero rimasta
                  alle soglie di mia <rs ref="#madre">madre</rs>: quando mia <rs ref="#madre">madre</rs> si è staccata con violenza da me sono
                  rimasta con il nulla alle spalle e non sapevo in che senso muovermi. Forse sono
                  nata con i chiodi in mano e il martello, se al solo vedermi gli uomini immaginano
                  la croce e le torture. Dimostro a tutti, alla folla, che le mani umane tra dita e
                  dita possono essere appuntate e appese a una trave, a mazzi, come ciuffi di
                  verdura. A forza di stare cruciati nell’attimo della prima apparizione non si sa
                  come incontrare la morte. Si può soltanto diventare sasso, se il sasso è materia
                  ferma. Ma non è”.</p>

               <p>“Ecco la nostra camera, vedi? Vi è tutto quanto può far piacevole il sonno e
                  l’amore. Qui il nostro bagno. Poi le stanze degli ospiti con i loro bagni. Che
                  cosa pensi?”</p>

               <p>(Non poteva dirlo; questo pensava: “Le apparenze non contano. Anche io avevo
                  un’apparenza e gli uomini l’hanno rifiutata, me l’hanno fatta gettare. Vediamo se
                  non cambio. Quell’uomo che io amo ha detto che sono sempre la stessa, ma non è
                  vero. Oramai sto già godendo di essermi tradita, di sentirmi ferma e spaventata
                  davanti al consorzio umano. Accade a molti accettare i compromessi, umiliarsi.
                  Pertanto la nostra morte è vana come un seme caduto in un luogo ove rimanga seme
                  in eterno. Quando potrà l’uomo diventare terra feconda? Merita tutta la condanna
                  divina: finché si rende conto dei limiti della vita, non può che morire”.)</p>

               <p>“Non pensavo, ammiravo.”</p>

               <p>“Ti piace? Sono contento. Queste sono le camere di servizio. Poi la cucina, le
                  dispense, le fontane, e il locale per asciugare il bucato, e...”</p>

               <p>“Ci manca un ambiente dove tenere i soli di riserva per quando fuori piove e noi
                  vogliamo passeggiare; e gli astri notturni, se il cielo è coperto e i nostri
                  ospiti desiderano il chiaro di luna.” (Si sentiva orribilmente offesa da quanto
                  avrebbe dovuto vedere, aveva voglia di addentare le mani al <rs ref="#marito">marito</rs>, sfondare quei
                  muri, strangolare i cani, dare fuoco alle garze della bambina. Una stanchezza
                  avvolgente, estranea a lei, da fuori la prendeva e la squassava. Temeva molto di
                  mettersi a gridare e il pensiero dentro le gemeva: “Come vorrei in questo momento,
                  subito, tornare alla nascita, rientrare nel ventre della <rs ref="#madre">madre</rs> come in una
                  caverna, percorrerla, ritrovare il seme del <rs ref="#padre">padre</rs> riconfondermi in lui e con il
                  seme riassorbirmi nel sangue dell’uomo che mi ha espressa, rifatta uomo rientrare
                  nella <rs ref="#madre">madre</rs> di lui e così d’uomo in donna di donna in uomo tornare a nascere
                  primo, spontaneo; cercarmi una materia diversa, ferma, senza mutamenti, poter
                  consistere come una foglia o come il mare, vedere se davvero il peccato ci era
                  necessario”.)</p>

               <p>“Non sta bene,” interruppe violento il <rs ref="#marito">marito</rs>, “fare dell’ironia sulla casa avita.
                  La casa è la famiglia: un’istituzione sacra che va rispettata e difesa: più si
                  accresce, più si accresce il bene del paese. È dovere della buona <rs ref="#signora">sposa</rs> farla
                  prosperare.”</p>

               <p>“Scusami” (e tra sé: “Suvvia. Basta, pensare. Ho detto di portare gioia a loro, di
                  scendere da me stessa, abbandonare il piccolo piedistallo che m’ero fatta, con le
                  croste e la polvere, detriti umani. D’ora in poi userò quei detriti ad altri scopi
                  con avarizia e nessuno sperpero d’intelligenza; che a costoro sembra un abuso di
                  forze. Addio, coppia che amavo, io e tu, uomo bruno del quale non so neppure il
                  nome”). Di nuovo a voce alta: “Sono pronta, zio”. Si corresse subito: “Caro
                  <rs ref="#marito">sposo</rs>”.</p>

               <p>“Mia <rs ref="#signora">sposa</rs>, cara.”</p>

               <p>Compiute le nozze che la ragazza subì in una esaltazione di dolore (e fu l’ultima
                  sua illuminata sofferenza) subito si addormentò e fece il suo primo sogno di
                  donna. Furono ancora le ragnatele, ma stracciate e piccole e piene di polvere.
                  “Quante sono,” pensava la donna, “e sono sporche. Un bucato di tele di ragno da
                  fare. In ogni casa ce ne sono, ma ancora più piccole, negli angoli.” E a loro,
                  forte, poiché già impallidivano e si ritraevano: “Tornerete?”. Non ebbe risposta e
                  si svegliò con il cervello ancora tutto addolorato dallo strappo subito poco
                  prima, la carne gonfia e battuta. Si mise a guardare intorno per la camera che
                  l’alba veniva sbiancando. Vide gli oggetti, l’aria, se stessa, come non aveva mai
                  veduto. Aveva lo strazio delle cose nei polpastrelli; si buttò giù dal letto senza
                  pietà per i suoi fianchi martoriati, tanto più grave della propria le sembrava la
                  tortura di quanto la circondava. Si avvicinava e chinava a toccare i davanzali
                  delle finestre, le soglie degli usci, i vetri, appannava con i sospiri le maniglie
                  delle porte, poggiava la guancia alle pareti per avvertire il movimento della
                  calce nella fatica di mantenersi salda. Dappertutto le era sensibile il taglio che
                  aveva subìto la materia per estrarne quegli oggetti; lo squarcio del marmo, e gli
                  sorrideva con pietà materna; la tortura del metallo sul fuoco, e lo blandiva con
                  il suo fiato giovane; la composizione satanica del vetro che ora lei cercava di
                  ammorbidire con il calore delle mani. Lei ha imparato ormai che cosa vuol dire
                  essere squarciati, manomessi, rivelati; qual è il dolore onde si serve la
                  creazione. Sempre rispetterà d’ora in poi le cose e gli individui, tutti, perché
                  tutti subirono o subiranno quel martirio. Le cose non contaminate non servono, la
                  vita non può essere che contaminazione e decadenza; sentiva viva la condanna del
                  peccato originale.</p>

               <p>Il <rs ref="#marito">marito</rs> svegliandosi dopo di lei, la sorprese così che in ginocchio per terra
                  carezzava con un lembo della camicia di velo la soglia di marmo, come una <rs ref="#madre">madre</rs> la
                  fronte di un bimbo. Ebbe vergogna di lui, disse in fretta: “Mi è caduta la fede,
                  non riesco più a trovarla”.</p>

               <p>I primi giorni degli sposi parvero giorni normali.</p>

               <p>Nessuno dubitò mai di quanto la donna andasse almanaccando. Ogni mattina, dopo
                  un’ora esatta di minuziosi ordini alla servitù schierata, e un’altra di
                  sopralluoghi a sorpresa, esausta e intontita sedeva in un angolo ad aspettare gli
                  eventi.</p>

               <p>Eventi erano pochi nella città. Dopo qualche tempo dame autorevoli pensando che la
                  <rs ref="#signora">giovane sposa</rs> ormai doveva essersi saturata di gioie nuziali cominciarono a
                  mandare inviti alla nuova coppia. Il <rs ref="#marito">marito</rs> diceva: “È opportuno accettare” e la
                  <rs ref="#signora">sposa</rs> accettava. Lui era premuroso, lei affettuosa. In breve divennero la coppia
                  preferita della società e le famiglie facevano a gara a riceverli. La donna
                  continuava ad avere una cura eccessiva della propria persona: il corpo le si
                  andava facendo sempre più diafano, come un vetro da esperimenti ove distendere
                  bacilli da studiare al microscopio. Ora non leggeva quasi più e ben presto si
                  accorse che quel pensiero entro cui fin qui si era sentita trascinare l’aveva
                  abbandonata del tutto. Ma non ne soffriva, anzi aveva trovato il modo di occupare
                  quel tempo che così le rimaneva libero. La cautela non era stata fin qui un suo
                  attributo, e appena sposata, scoperta la funzione del mondo esterno e visto che il
                  rovello umano non è che il desiderio di maggiore esteriorità nella vita, si buttò
                  interamente a quella formula e tacque con chiunque sul regno che aveva
                  abbandonato. Proibì perfino a se stessa di dirsi: “Io respiro, io sogno, io
                  maturo” così per provarsi, per mettersi ancora in rapporto con il mondo intimo.
                  Giornate deserte e ferme dunque, quelle della <rs ref="#signora">sposa</rs>; giornate in cui chiunque
                  avrebbe dovuto domandarsi come poteva viverci dentro e non addormentarsi, come
                  rimanerci seduta senza chiedere spiegazioni o istruzioni a tante donne più vecchie
                  di lei. Di che si nutriva? Il suo occhio non era spento, sotto le palpebre
                  abbassate lo si vedeva spostarsi e girare come un faro a posarsi ora su un oggetto
                  ora su un altro. Gli oggetti da quando la donna era entrata nella casa avevano
                  acquistato agli occhi di tutti un altro significato. Erano sempre i medesimi, pure
                  né i servitori né il <rs ref="#marito">marito</rs> osavano più servirsene o spostarli a capriccio come
                  prima facevano. La donna taceva, non rimproverava né correggeva alcuno, stava
                  nella sua poltrona come prima nel baule, e con i pori stessi della pelle guardava
                  e sorvegliava la casa. Così fino alla sera. La sera, senza che nessuno dei due ne
                  esprimesse il desiderio, gli sposi movevano insieme per andarsi a coricare. Si
                  chiudevano ognuno nel proprio bagno, poi a un tempo entravano nella stanza nuziale
                  già tutti e due in veste da camera. Non rimaneva loro che togliersele, l’uno da
                  una parte del letto rimanere in pigiama, l’altra dalla parte opposta apparire in
                  camicia di velo, quindi ognuno alzare il lembo ripiegato delle coperte scivolare
                  tra le lenzuola e volgendo contemporaneamente il capo l’uno verso l’altra darsi un
                  pallido bacio sulle labbra e dirsi buonanotte. Poi si stendevano sul fianco destro
                  (perché dormire sul sinistro fa male al cuore) e, allungato un braccio verso la
                  sponda del letto, ognuno spengeva la luce dalla propria parte; lei con un breve
                  sospiro, lui con uno sbadiglio chiudevano gli occhi e non si sentivano infelici.
                  Lo zio maturo entrava quasi subito in un sonno fermo, la <rs ref="#moglie">moglie</rs> in una sua vita di
                  congiurata e vi si buttava con una furia gaudiosa, degna del maggior sospetto da
                  parte del <rs ref="#marito">marito</rs>, se fosse venuto a scoprirla.</p>

               <p>Per qualche tempo rimaneva quatta, a occhi sbarrati e corpo rappreso, quasi ogni
                  volta superasse un orrore prima di concedersi alla vita che l’attirava con tanta
                  violenza. In quel tempo, mentre i desideri e i fremiti che sogliono esser chiamati
                  della carne le correvano impazzati per il corpo e lei faceva argine alla piena,
                  sentendosi davvero l’acqua alla gola, e la voglia pericolosa di brancolare qua e
                  là con le braccia e le gambe, magari verso il <rs ref="#marito">marito</rs>, in cerca di aiuto, il sonno
                  dell’uomo si faceva sempre sempre più stabile e sicuro. Finita la lotta,
                  organizzato il sonno dell’altro, la <rs ref="#moglie">moglie</rs> per un minuto o due si assopiva, poi
                  subito sveglia e riposata, piano piano scivolava dal letto.</p>

               <p>Benché la stanza fosse assolutamente oscura, la donna vedeva benissimo i mobili
                  intorno a sé.</p>

               <p>Erano mobili senza vita, ostinatamente mobili: non ne volevano sapere di essere
                  stati alberi vivi, non ricordavano il grembo del cielo o della terra. Ora si
                  sentivano saliti di grado, a fare i servi degli uomini. Avevano ognuno una
                  funzione e ci tenevano. La poltrona tiene a distanza lo sgabello, il letto
                  matrimoniale la branda, la brocca ha ai suoi ordini una centuria di bicchieri, la
                  pentola grande urta la piccina, le candele stanno sull’attenti davanti alla
                  lampada a diffusore. La gerarchia è un fatto cosmico, si comincia dai cherubini e
                  si finisce agli uscieri, ma crederci è gratuito: la <rs ref="#signora">sposa</rs> non ci credeva, o per
                  meglio dire, fin qui, la aveva ignorata. Soltanto, durante i primi giorni della
                  sua nuova vita si era accorta dell’importanza della burocrazia, sociale e
                  domestica. Per questo poteva per tante ore del giorno attendere senza movimento la
                  notte. “La notte,” si diceva, “tutti dormono: ognuno secondo il suo grado, ma
                  dorme e non lo sa più. Io sono libera allora di godere la mia casa, come piace a
                  me, senza responsabilità, senza essere la padrona. Posso se voglio essere anche il
                  cane da caccia o la pentola sul fornello, posso essere il nascituro o un avo.”</p>

               <p>Con queste intenzioni, che noi biasimiamo moltissimo pur trovandole interessanti,
                  si era alzata una prima volta e se ne era andata girovagando per la casa, mettendo
                  alla prova quelle possibilità di libero arbitrio che lei credeva, secondo gli
                  insegnamenti della scolastica, appartenessero indiscutibilmente a ogni uomo. Le fu
                  presto dimostrato che non era così. Avanzando per le stanze adagiate nel buio non
                  le veniva dalle pareti nessun senso accogliente, nessun sussurro. Qualche volta, è
                  vero, un mobile si faceva sentire ma con uno scoppio tanto violento che sembrava
                  uno sternuto fatto apposta per spaventarla. La <rs ref="#signora">sposa</rs> si metteva inutilmente in
                  cerchio tra le poltrone mantenendosi in un prodigioso e affaticante equilibrio
                  sulle gambe ripiegate e con le braccia distese a mo’ di braccioli: nessun
                  suggerimento per una tale metamorfosi le veniva dalle compagne di legno che
                  rimanevano rigide con il petto in fuori, come mogli di generali. Oppure la donna
                  si buttava in terra vicino a una pelle d’orso, stava là ferma con le braccia e le
                  gambe aperte e il capo rivolto al muso dell’animale. Non gli parlava ma lo
                  guardava con tanta supplica che chiunque le avrebbe detto: “Stai tranquilla, cara,
                  sono qui con te. Sei una vera orsa, mia, e ti amo”. Non riuscendole la
                  implorazione muta, aveva provato con la suggestione delle parole. Accendeva roghi
                  nel camino e, accartocciandosi su dal pavimento illuminato, ripeteva senza posa:
                  “Sono fuoco. Il fuoco nasce da me, sono lume e calore”. Ma non serviva: né le sue
                  membra fatte ardenti si alzavano per l’aria, né le fiamme si concretavano in fasci
                  di muscoli. Forse la colpa era in lei stessa; forse, benché non se ne rendesse
                  conto, si stava ad ascoltare, avvertiva il proprio annullamento, che è il modo più
                  certo di affermarsi.</p>

               <p>Dopo qualche tempo ebbe compassione di quegli esseri che non solo non davano ma
                  neppure accettavano aiuto. Non serbava loro astio per questo tradimento: era una
                  diserzione dalla fanteria alla quale fin dalla nascita già gli uomini tutti in un
                  modo o nell’altro avevano cercato di convincerla. Lo stesso compimento del
                  matrimonio era stato una riprova dell’impossibilità di un fenomeno nuovo negli
                  uomini visto che l’espressione d’amore deve per tutti finire in una stessa forma;
                  sia amore o convenienza, calcolo o curiosità. Ma se la donna perdonava la
                  diserzione agli altri, non sapeva concedere quel perdono a se stessa. Si alzava
                  dunque la notte per provare, solitaria, se la viltà generale la stava obbligando a
                  cedere le armi. Stabilito che smateriarsi poteva solo a prezzo del corpo di cui
                  era però debitrice a Dio, non le rimaneva che metterlo a frutto ma senza
                  sperperarlo o umiliarlo. Non le si presentava oramai che una possibilità esterna e
                  avvolgente; fare del suo spirito cupola, abbraccio, alveo a quelle cose
                  differentemente materiate; riceverne il seme, portarlo, partorirne il frutto, poi
                  il frutto amare, allevare; quindi lasciarlo libero appena fatto adulto e forse
                  perderlo per sempre, come avviene dei figli. Una donna nasce con un corpo simile
                  al campo, che deve essere seminato e procreare; se rimane sterile cercherà
                  giustificazioni di se stessa nel distribuire la propria pietà su quanto il mondo
                  va di ora in ora partorendo. Insegnerà la fede agli animali di che poi sarà
                  nutrita la famiglia, allatterà i tronchi e i sassi di che sarà costruita la casa,
                  farà da soglia agli uomini che dalla casa partiranno per disperdere la famiglia
                  nei paesi del mondo, come il vento i semi, a creare nuove popolazioni.</p>

               <p>Fu questo il punto, irreale più del geometrico, donde mosse la donna per tracciare
                  la linea della propria vita.</p>

               <p>Ecco nascere in lei una specie di malposto affetto materno; impulsi di tenerezza
                  nel toccare le parti della sua casa quasi fossero parti del corpo di un figlio. Un
                  graffio su un tavolino era un graffio su un immaginario volto infantile; fiori
                  appassiti nei vasi, capelli in disordine.</p>

               <p>In un primo tempo l’incertezza e il pudore del suo sentire la trattennero dal
                  buttarsi interamente all’affannata passione. Limitò la sua cura alle piante. Aveva
                  una stanza ove al centro un folto di azalee facevano un lume rosato e pieno di
                  odore. La donna vi entrava spesso nel mezzo e abbracciandole cercava di
                  trasformarsi in loro. Tanti di quei fiori erano aperti, pochi ancora in boccio,
                  altri già pendevano, ma tutti i pistilli vibravano quasi antenne in cerca della
                  via: ne nasceva un ronzio fioco, una polvere e un affanno come di un popolo vasto
                  in cammino verso la patria. Le prime volte ella poteva sciogliersene con un
                  piccolo strappo appena alle giunture, proprio quanto lo sganciarsi di una
                  fogliolina secca dal peduncolo; ma lo schianto crebbe, vi si unì un premito sul
                  cuore, un cattivo respiro dentro la gola, finché una notte con uno scricchiolio
                  delle ossa, le braccia le si alzarono con le mani spalancate tra i rami a far da
                  fronde, le ginocchia sbatterono forte una con l’altra e si piegarono. Il tronco le
                  si contorse quasi un nodo nelle midolla ve l’obbligasse. Intanto un sugo resinoso
                  le scendeva per i capelli sugli occhi dentro le orecchie, si raccoglieva intorno
                  al naso e sopra la bocca, le gocciolava dalle dita e le incollava le mani. Tutta
                  l’aveva impastata, e avendole nascosto lo sguardo, il tatto, l’odorato e l’udito,
                  lasciò ch’ella entrasse in rapporto con i fiori.</p>

               <p>“I fiori,” raccontò qualche anno dopo la donna a una sua straordinaria amica,
                  “cantano di continuo.” Non seppe ripetere le parole di quel canto ma disse che
                  erano molto semplici, le aveva capite subito appena cominciò a sentirle, vi
                  tornavano insistenti le lettere “s” ed “l” del nostro alfabeto; non creavano come
                  le nostre prospettive, le une vicine alle altre senza rapporti suscitavano un
                  pensiero dove le immagini vivevano tutte in un medesimo punto. A ripensarle era
                  presa dal panico: non quella notte. Quella notte, persuasa della sua nuova natura,
                  aveva saputo cantare con loro senza bisogno di labbra o fiato, e al mattino,
                  quando gli scandalizzati camerieri dopo averla alquanto scossa riuscirono a
                  svegliarla, ella si aprì e disciolse con dentro il cuore un chiarore, nelle dita
                  una missione, una grazia nel respiro.</p>

               <p>Andava poi per la casa da pianta ad arbusto, di fiore in fiore, e se ne vedeva
                  alcuno contratto nello sforzo del germoglio o dello sbocciare, con l’ombra appena
                  delle mani per non far peso sui petali dolenti, li componeva a corolla. Se altri
                  ne trovava ormai troppo vecchi per chiudersi e difendersi dall’oscurità fino alla
                  prossima alba, lei a quelli sosteneva i pistilli, accostava le foglie, con un
                  capello li legava e così li teneva in vita ancora un giorno. E vi erano le gemme
                  bianche, nodose, irte di peluria come il ventre dei calabroni. La donna con il suo
                  alito caldo le maturava, poi a piccoli fiati premendole ne faceva sgorgare i
                  germogli. Poteva perfino sospettare che il soffio di Dio sull’uomo fosse stato
                  qualche cosa di simile al suo sui bocci; e poiché aiutava la vita volle anche
                  assistere la morte delle sue creature. Quando una pianticella era in agonia le si
                  sedeva accanto e con la melodia dei fiori che allora spontaneamente tornava a
                  esprimersi da lei, ne accompagnava i ripiegamenti, il rattrappirsi, lo staccarsi.
                  Finalmente la adagiava sulla terra che l’aveva nutrita e in cerchio le radunava
                  intorno tutte le altre piante della casa e i fiori nei vasi, spalancava la
                  finestra affinché l’aria vagante e la voce degli altri alberi entrassero a
                  salutare la spoglia. Li lasciava disposti così per una sottintesa veglia funebre,
                  nella stanza che si scioglieva nel colore della notte.</p>

               <p>La mattina dopo aveva cura di distruggere ogni traccia del rito, prendere e
                  portare in giardino l’arbusto morto, nasconderlo dove il giardiniere non lo
                  trovasse e non lo buttasse nella concimaia.</p>

               <p>Dietro lei passava la servitù a disinfettare la casa.</p>

               <p>La <rs ref="#massaia">massaia</rs> viveva quel giorno con un fazzoletto bagnato d’aceto sulla bocca.</p>

               <p>È un esempio per far vedere traverso quali inganni dell’intelligenza la donna
                  giunse in breve dalla più disinteressata delle immaginazioni, a vere manie che per
                  essere camuffate da speculazioni sentimentali poterono trascinarla più giù d’ogni
                  limite concesso al buon senso e allo scrupolo della gente quotidiana.</p>

               <p>Avvenne che la <rs ref="#massaia">massaia</rs> dal sostenere con il dito gli orli della foglia che si
                  distende si trovasse, per eredità femminile certo, a spolverare quella foglia e
                  dalla foglia passò ai mazzi di fiori, ai tronchi degli alberi in una ossessione di
                  pulizia, che lasciava gli altri sbalorditi e lei estenuata. Così a poco a poco non
                  vide intorno a sé che cose da governare: traverso gli uomini le pareti che li
                  proteggono, nella voce delle donne le masserizie cui sopraintendono.</p>

               <p>In un primo tempo queste necessità le si presentarono, come già per i fiori,
                  travestite da fantasie e le davano piacere. Stava davanti ai propri pensieri come
                  uno al cinema, continuando la solitudine dell’infanzia.</p>

               <p>Ecco un altro esempio: andò al tè da una signora, le furono offerti crostini con
                  il burro. Ne prese uno, lo voltò. Oh non è imburrato di sotto e di sopra come
                  quelli di Pinocchio. Da quando è sposata non ha mai più avuta una merenda di
                  caffellatte e di pane imburrato di sopra e di sotto; si vergogna del cuoco a
                  farsela preparare, dai camerieri a farsela servire. E poi il vero sapore del
                  caffellatte pomeridiano dei bambini è che non te lo sei ordinato, forse non lo
                  vuoi, non sai come è fatto, da chi ti viene, quanto costa, quanti cucchiai di
                  zucchero ci sono andati, non pensi che in cucina avranno bevuto il caffè buono e
                  allungato questo, che avranno rovesciato il latte sul fuoco, rotta la zuccheriera
                  di Saxe, se non l’hanno portata. Al bambino giungono sì, ogni tanto, brandelli di
                  discussioni ove debbono certo dibattersi tali argomenti poiché sente spesso
                  rimbalzare per aria le parole sbadataggine spreco disonestà, s’accorge che la voce
                  della mamma è diventata a un tratto antipatica, che la cameriera ha la bocca
                  sporca e se l’apre dice: “Se ne cerchi un’altra” ma non si sa di che cosa; poi
                  quando il babbo torna a casa e trova la mamma in cucina a gridare, brontola:
                  “Quando ti ho sposata non eri così”. La mamma si fa bianca, batte le palpebre
                  presto presto: il babbo è bruttissimo. A colazione c’è la minestra di verdura che
                  ai bambini non piace: “Non mi piace”. Allora la mamma prova a imboccarlo ma lui
                  stringe le labbra e scuote la testa, ha fatto una macchia sulla tovaglia, ecco il
                  babbo grida; ma la mamma mette una mano sul capo del bambino, che è suo, per
                  difenderlo da quella voce forte e intanto ha fatto togliere in fretta la minestra,
                  che non se ne parli più, portare invece una bistecchina per il figlio, per sé e il
                  marito poco baccalà e molte patate. L’uomo dopo qualche boccone allontana il
                  piatto, sposta il pane, gli cade il tovagliolo, beve e mormora: “Mia madre
                  cucinava il baccalà con il latte”. La moglie vede che intanto sogguarda verso la
                  bistecca del bambino; allora un disprezzo cattivo l’assale contro il padre che ha
                  fame del cibo del figlio. Anche lei ha fame di carne, anche lei ha il disgusto del
                  baccalà, ma lo stipendio è “quello che è”, come lui le ripete ogni volta che lei
                  vorrebbe comprare una rosa da mettere in mezzo alla tavola o due caramelle per il
                  piccino. Tuttavia fa uno sforzo e tagliando metà della bistecca nel piatto del
                  figlio dice con voce che sembra la solita: “Danne un po’ anche al babbo”. Il bimbo
                  tace, il padre si fa rosso, la madre ritaglia lentissima dove ha già tagliato e
                  finalmente l’uomo dice quello che tutti aspettavano: “No no, ne ha più bisogno lui
                  di me”. Questo marito e questa moglie si amano davvero, davvero vogliono bene al
                  bambino, perciò si fanno facilmente male uno con l’altra, se ne vergognano,
                  immaginano sacrifici impossibili, s’illudono, e peggiorano sempre più la
                  situazione.</p>

               <p>Dove la <rs ref="#massaia">massaia</rs> ha imparate queste cose, lei che passò l’infanzia in un baule e
                  della <rs ref="#madre">madre</rs> non udì che le implorazioni pioverle dall’alto, del <rs ref="#padre">padre</rs> non vide che
                  la larga mano posarlesi sulla fronte in un gesto di benedizione?</p>

               <p>Le stava seduta in faccia, a quel tè, una donna malinconica che parlava a un’altra
                  dalla fossetta sul mento. La donna malinconica aveva certo avuto a colazione il
                  baccalà, l’altra portava un bel vestito di panno nero molto consumato, e, sul
                  cappello, una piccola rosa muschiata, dalle foglie d’oro. La <rs ref="#massaia">massaia</rs> si alzò e
                  camminò verso loro, che le fecero posto premurose quel tanto che si conviene. La
                  <rs ref="#massaia">massaia</rs> aveva una ruga diritta in mezzo agli occhi diafani perché quanto stava per
                  fare era per lei una prova, anzi una riprova. Ma le rughe diritte in mezzo agli
                  occhi non si convengono nei salotti gentili; le due la guardarono con stupore.
                  Disse alla malinconica: “Le insegnerò io un modo eccellente di preparare il
                  merluzzo; suo <rs ref="#marito">marito</rs> ne diventerà ghiotto”. Lo stupore della malinconica crebbe a
                  dismisura. La <rs ref="#massaia">massaia</rs> si rivolse all’altra:</p>

               <p>“Ognuno ha un fiore che gli ricorda l’infanzia, vero?”. L’altra sorrise e la
                  fossetta sul mento le si fece più fonda. Era tutta raccolta in sé e casta; con una
                  mano grassoccia e un po’ arrossata dal lavoro si toccò il fiore sul cappello:</p>

               <p>“Era uno spillo della nonna”. Per un momento nei suoi occhi emersero prati leggeri
                  e spesse chiome di alberi e un tetto lungo faceva una macchia scura tra quel
                  verde, e un punto nero sgorgando al centro della macchia s’avanzava, quasi una
                  figura umana in un viale, ma avvicinandosi sempre più si vide che era una lacrima
                  che allargò rapida l’occhio della signora e affogò i ricordi. “Questa donna ha
                  voglia di sua mamma,” pensò la <rs ref="#massaia">massaia</rs>, “ha fatto un matrimonio povero e si
                  affatica tutto il giorno per mantenere almeno l’apparenza di una vita signorile. È
                  coraggiosa, non piange, ma se pensa alle rose muschiate dei suoi primi maggi, che
                  desiderio dell’ascella materna, odorosa di piuma. Da bambina certo ha giocato in
                  un suo giardino e un’ora veniva in cui una voce dall’alta soglia la chiamava:
                  ‘Lulli, cara, la merenda è pronta, vieni da mamma’.” In quel punto la signora si
                  era alzata:</p>

               <p>“Devo scappare. Il mio bambino non mangia, senza me. Non vorrebbe mai stare senza
                  me,” mentre parlava si faceva sempre più timida e si affrettava, pensava fossero
                  cose che interessavano lei sola tuttavia non riusciva a tacerle; ma la <rs ref="#massaia">massaia</rs>
                  guardandola la incitava a confermare quanto aveva già letto in lei. L’altra
                  spiegò: “Anche il mio nome ha voluto; diceva ‘il cognome è quello del <rs ref="#padre">babbo</rs>,
                  voglio che il nome sia il tuo: Lulli’. Così io sono diventata Lullina, più piccola
                  di lui che ha cinque anni”.</p>

               <p>Come deve essere felice questa donna se gli occhi le si riempiono di lacrime
                  mentre parla del figliolino. La <rs ref="#massaia">massaia</rs> le dà la mano, le dice:</p>

               <p>“Io ho tanti alberi e un tetto lungo sulla casa e vainiglia azzurra e lilla nei
                  vasi. Daremo insieme la merenda a Lulli, sui prati. Ci deve essere anche una
                  pianta di rosa muschiata, la troveremo”. Intanto pensava: “Tu sola sei la padrona
                  vera di quanto mi appartiene, che ne hai goduto da bimba; poi, quando avresti
                  dovuto reggerle e faticare per quelle cose, le hai perdute. Ma a me,
                  all’improvviso, sono state date in consegna, così prima di goderne ho saputo
                  quanto costa il seme delle rose, il mantenimento dei prati verdi. Per me tutto il
                  mio parco oramai non sono che cifre e rischi e nubi e soli troppo caldi, tu sola,
                  Lulli, è giusto che ne goda, tu che ti porti dalla tua infanzia quell’immagine di
                  fiore addosso, che ti sei rifatto un bimbo con il tuo stesso nome per incontrare
                  ancora un giardino senza leggi o necessità”.</p>

               <p>La <rs ref="#massaia">massaia</rs> non era orgogliosa di aver indovinato il nome di una <rs ref="#madre">mamma</rs>, la
                  biografia dell’altra: questi casi si danno spesso, lo sapeva. Ma quello che non
                  sapeva e le stava accadendo era che, da quando aveva sposato, si era messa a
                  cercare, prima sulle tracce dei fiori ora dietro le madri altrui, una
                  giustificazione a quella <rs ref="#madre">madre</rs> amorfa che l’aveva costruita quindi distrutta e
                  solo distrutta la riconosceva, se la metteva al fianco incitandola alla
                  riproduzione, tra un intrigo per fidanzare le due ragazze rimaste in casa e una
                  raccomandazione per ottenere un posto ai figli. Tutto questo rientra certo nella
                  carriera di madre, intesa in modo sociale; si comincia perché da dietro qualcuno
                  ti spinge e resistere è scomodo, si continua per forza d’inerzia o per paura. Ci
                  fosse almeno una madre in tutto il mondo – si arrovellava la <rs ref="#massaia">massaia</rs> – che sapesse
                  soltanto essere una culla e una bara, senza accorgimenti, senza scopi, senza
                  previdenze: un punto fisso verso cui dirigerci quando la nostra anima intraprende
                  i viaggi sconosciuti. La nascita che non sia concepimento mediante uomo e donna è
                  intraducibile per le creature, immemori della zona ov’esse fluttuavano prima
                  d’incarnarsi e per la quale nascendo furono morte. Così, disincarnandoci, per
                  passare dalla vita a un’altra esistenza, ci spaventa il non sapere traverso che
                  cosa noi torneremo vivi. Non credo a coloro che pensano di morire eternamente
                  (perché non di vivere eternamente? se la vita è per loro fine a se stessa invece
                  che l’episodio breve di un’interminata vicenda?), penso a coloro che in tal punto
                  invocano la madre o Dio, e vedo che la madre o Dio in tal punto sono una cosa
                  sola. Perché, se noi sentiamo allora la madre come un alvo desiderato, il solo che
                  saprebbe proteggerci fino alla nascita nuova, portarci vivi e subire per noi la
                  sorte mortale, come non immaginare anche che lei, madre, sia già a sua volta nella
                  sua madre contenuta, e la sua nella propria e quella in un’altra? E allora che
                  cosa è questo morire se non tornare a un solo grembo che tutto contiene e tutto
                  esprime, il morto e il vivo a un tempo, il nascituro e il trapassato? E il suo
                  esprimersi che sarà dunque? se non una cosa che non abbia comunque materia? Un
                  fiato? un suono? una parola, il verbo? “Anche io avevo un giardino grande, quando
                  ero piccola, e il mio Lulli vuol sempre che glielo ‘racconti’,” disse quella mamma
                  tutta culla.</p>

               <p>“Appunto,” fece la <rs ref="#massaia">massaia</rs>.</p>

               <p>“Un candito, cara, una pasta?” la signora ospite, con l’inopportunità delle
                  persone d’azione, irruppe tra loro proprio mentre stavano per raggiungersi.</p>

               <p>La <rs ref="#massaia">massaia</rs> si affrettò a dire:</p>

               <p>“Cornelia <rs ref="#madre">madre</rs> dei Gracchi è la più grande disavventura dell’amore materno” ma
                  dal sorriso conveniente della signora Lulli vide che non si capivano già più.
                  “Idiota,” disse allora a se stessa, “mettermi a pensare forte e nell’esercizio
                  delle mie funzioni.”</p>

               <p>Cercò d’interessarsi alla vita del salotto; ma era davvero inesperta, parlò poco e
                  quando parlò ebbe il cattivo gusto di dire cose personali. Due o tre tentativi che
                  fece per imitare quei signori che mobiliavano il salotto furono accolti da risate,
                  applausi, esclamazioni quali “spiritosa” “unica” “simpatica” e simili; allora
                  senza salutare nessuno, che fu la sola cosa apprezzata da tutti, se ne andò.</p>

               <p>Arrivata a casa rimase in giardino. Voleva vedere il suo parco con gli occhi del
                  bambino Lulli, ma non vi riuscì. Le stagioni nel suo giardino le sembravano spente
                  e coperte di scorie: vedeva ogni foglia secca delle piante, ogni mangiatura nei
                  petali, i grumi di fango nei viali. I cieli erano sbrindellati e pieni d’insetti
                  molesti, l’acqua delle fontane parlava con il naso o a fiotti, come un ubriaco.
                  “Tutto da riordinare,” gemeva la <rs ref="#massaia">massaia</rs>. Dove, in poche aiuole di violacciocche e
                  in siepi di biancospini, furono giardini sempre pasquali? Quando aveva cominciato
                  a non saper più incontrare parchi con sentieri senza cielo, tra l’edera randagia?
                  Da quando sapeva che trapiantare un leccio costa mille lire e un seme di
                  violacciocca due e cinquanta. Da quando sa che un giardino vuol dire un
                  giardiniere che vi ruba le piante rare, che parco vuol dire un capitolo in più
                  alla voce tasse, da quando troppe cose oltre la sua persona le appartenevano e lei
                  dimenticava di sorvegliare la propria mente per reggerle fino al possibile, per
                  riscontrare la mente altrui, altrui azioni.</p>

               <p>(“Se son ladri, io sono in carcere con loro. Criminali e carceriere vivono nella
                  stessa prigione. Loro almeno hanno il profitto o il piacere di rubare, mentire,
                  sporcare, ma io non ne ho che lo svantaggio e il ribrezzo. Perché dunque mi ostino
                  in questo mestiere? Perché non divido tutto tra loro che forse fatti ricchi non
                  peccheranno più, e non me ne torno nel mio baule, forte di me stessa? Ci può
                  essere gente che per suo diletto elegge di governare i popoli, visto che i popoli
                  sono pur tutti formati da delinquenti o da incoscienti? Possibile che la gente non
                  si accorga della nequizia della ricchezza che accresce di nulla la dignità
                  dell’uomo e di molto le tue preoccupazioni, i tuoi istinti più affannosi, il
                  sospetto, l’agguato, la difesa? Dove allora prenderanno posto i pensieri fecondi?
                  Dove, oggi che possiedo divani di piuma e fiori chiusi nelle serre, dove farò io
                  sedere gli elfi che da piccina mi sorridevano tra le muffe del corpo? Su quale
                  pianta, se il giardiniere le ha rubate?”</p>

               <p>“Rimane sempre una foglia, o si può immaginarla.”</p>

               <p>“E intanto lascerò andar via il giardiniere senza avvertirlo del male che fa?”</p>

               <p>“Lui non sta mica facendo più male di quello che ognuno di noi, degli uomini,
                  faccia quando alcuni mangiano caviale e altri rifiuti, quando una donna porta via
                  all’altra l’uomo amato, o un ministro a un altro il portafoglio, anche tu a tuo
                  <rs ref="#marito">marito</rs> la tua coscienza vera.”</p>

               <p>“Questo è buonsenso, cara mia, che è la più meschina delle passioni.”</p>

               <p>“Anzi non è una passione, è un vizio. Come tale è molto ricercato dalla umana
                  specie e chi lo possiede se ne fa un vanto e ne gode immensamente.”</p>

               <p>“Credi ancora ai vizi che danno piacere?”</p>

               <p>“Io no: e tu credi ancora alle virtù che danno piacere?”</p>

               <p>“No certo. Ma forse si può pensare che il piacere è un rapporto artificiale creato
                  dall’uomo mentre Dio non ha creata nessuna cosa perché dia piacere o dolore ma
                  solo perché susciti energie che convergano a un solo scopo.”</p>

               <p>“Che è di trovare un sedile per gli elfi?”</p>

               <p>“Non schernire: meno ancora certo quello di non lasciare che un giardiniere
                  rubi.”)</p>

               <p>“Eccomi, <rs ref="#signora">signora</rs>,” gridò affannato quest’ultimo correndo dal fondo del viale. “Mi
                  cercava? Ero andato... sono andato... oggi c’è il mercato dei fiori... la <rs ref="#signora">signora</rs>
                  non crederà... ero in portineria... io...”</p>

               <p>La <rs ref="#signora">signora</rs> si coperse il volto con le mani e disse:</p>

               <p>“Non abbiate paura, tornate pure al vostro lavoro. Non vi ho chiamato”, fece
                  qualche passo verso la casa, poi: “Non vi chiamo mai quando c’è mercato dei fiori
                  in paese, ricordatevelo Leonardo”.</p>

               <p>In casa, suo <rs ref="#marito">marito</rs> leggeva. S’interruppe vedendola entrare, ma lei pregò:</p>

               <p>“Continua a leggere, caro. Leggi forte, anche a me, da dove sei rimasto, mi fai
                  piacere”.</p>

               <p>“ ‘... lo zio Luigi era molto vecchio ma non voleva domestici perché diceva che
                  sono nemici stipendiati in casa, mangiapane a ufo, e la maledizione della
                  vita.’”</p>

               <p>Senza che il <rs ref="#marito">marito</rs> se ne accorgesse la <rs ref="#moglie">moglie</rs> scivolò via dalla stanza; entrò in
                  camera sua, si stese sul letto e prese un giornale. Lo aprì a caso, lesse:</p>

               <p>UN ANNO DI LAVORO</p>

               <p>PER UNA DONNA DI CASA</p>

               <p>nelle cifre di una curiosa statistica</p>

               <p>(nostro servizio speciale)</p>

               <p>New York, II. (Vice). Una curiosa statistica è stata fatta in America. Si è
                  calcolato che di media una donna di casa lava in un anno una superficie di un
                  ettaro di vasellame, dodici chilometri di stoffa e pulisce venti chilometri di
                  pavimenti!</p>

               <p>Allora fu presa da una specie di sacro furore, aprì di schianto il giornale a
                  un’altra pagina, un pezzo gliene restò tra le mani, ne intraprese la lettura,
                  maligna. Ma ebbe una delusione: parlava di mostre settimanali che si sarebbero
                  tenute tra qualche mese per sottoporre alle necessità e ai gusti del pubblico
                  nuovi prodotti delle industrie nazionali. Settimana dei profumi, delle pellicce,
                  della pasticceria, dei prodotti agricoli. La <rs ref="#massaia">massaia</rs> stava per smettere di leggere
                  quando il più ingenuo degli egoismi le suggerì: “Tu sei nata il 21 maggio, guarda
                  che cosa si espone in quel giorno”. Lei cerca ultima settimana di aprile, prima di
                  maggio, seconda di maggio, eccola qua:</p>

               <p>Nella settimana dal 15 al 22 maggio saranno esposti oggetti casalinghi, di cucina,
                  di pulizia ad uso delle massaie, e di ogni buona padrona di casa.</p>

               <p>Speravi forse che si esponessero palme di martirio? Chiuse gli occhi, si sforzava
                  di dormire, una lacrima scappatale di tra le ciglia, nonostante il suo divieto,
                  stava per raggiungerle i capelli traverso le tempie, ma ella con il pugno la
                  schiacciò e fregava per cancellarne ogni traccia. L’<rs ref="#angeloCustode">angelo</rs>  che la guardava scosse
                  il capo, dolente.</p>

               <p>Voleva dormire ma a un tratto le venne in mente che la cameriera avrebbe potuto
                  entrare e trovarla così in riposo in un’ora in cui tutti ancora lavoravano. Aveva
                  molta vergogna di farsi vedere disoccupata dai suoi domestici, evitava tanto le
                  occasioni di farsi servire quanto quelle di farsi sorprendere a non lavorare in
                  qualche modo; almeno leggere, almeno scrivere una lettera, o accomodarsi i
                  capelli, o studiare un poco di musica.</p>

               <p>“Andiamo dunque a sonare.” La stanza da musica era vasta, con molte partiture
                  negli scaffali; su un tavolone pacchi ancora sigillati e pacchi sfatti degli invii
                  che alcune case musicali, per ordine del <rs ref="#marito">marito</rs>, facevano di tutte le novità. La
                  donna si diresse al tavolone, prese un libretto. Mai come oggi si era diretta a
                  caso. Il libretto era di Mavra, opera buffa in un atto di Igor Strawinski. La
                  <rs ref="#massaia">massaia</rs> amava molto Igor Strawinski, il testo del libretto è tratto da Puškin,
                  altro amore della <rs ref="#massaia">massaia</rs>. Si accomodò dunque in una poltrona, rannicchiò le gambe
                  in modo da imitare le posizioni della sua infanzia, socchiuse gli occhi, sbadigliò
                  e aprì l’opuscolo. Dopo il frontespizio c’è la riproduzione del bozzetto della
                  scena per la prima esecuzione, poi una pagina con il nome degli interpreti, e
                  finalmente le parole:</p>

               <p>Mio diletto mio caro amico,</p>

               <p>Tu mio sole, mio aquilotto.</p>

               <p>Con che cautela la <rs ref="#massaia">massaia</rs> è giunta fin qui, con che violenza è scivolata tra le
                  quinte dentro la scena dipinta, con quale titubanza si assume la parte di Parasha,
                  con quanto rossore ha saputo di dover dire per prima quelle parole: “Mio diletto,
                  mio caro amico”; come vorrebbe dirle a qualcuno che non osa ricordare, ma già
                  l’ussaro risponde e purtroppo ella non vede in lui il <rs ref="#marito">marito</rs>, anzi proprio chi
                  ricordare non osa; l’uomo bruno che il giorno dopo il ballo l’ha baciata. È la
                  seconda volta, oggi, che la <rs ref="#massaia">massaia</rs> divaga e questa volta divaga con un compagno
                  di viaggio che l’onore e la legge le vietano. Giardiniere, che cosa era il tuo
                  furto innanzi a questo? Ma com’è bello amare, com’è bello dire, con l’ussaro e
                  Parasha: “La mente fugge via perdutamente”. È bello perché canticchi: “Giù pel
                  viale delle querce domattina”, e neppure un attimo ti ha sfiorato il pensiero che
                  le querce del tuo parco vanno potate, è bello perché... Che cosa accade? Questo è
                  un gemito. Chi geme così? Perché, Parasha, perché, <rs ref="#massaia">massaia</rs>, gemi e pieghi il capo
                  sul petto? Che cosa hai visto? Perché ti curvi e fai vecchia e in una desolazione
                  suprema, a occhi sgranati, come davanti a uno spettro, leggi con voce mutata:
                  “Come è brutto rimanere senza serva”?</p>

               <p>Da ora in poi la <rs ref="#massaia">massaia</rs> lesse rapidissima con una ostinazione cattiva nel volto,
                  senza più languori o pause, senza indulgenza per quell’ussaro tramutato in cuoca,
                  senza pietà di sé né di Parasha. Finito il libretto in cui si discute
                  dell’assumere una cuoca e delle malefatte della cuoca assunta, che è l’ussaro
                  travestito, la <rs ref="#massaia">massaia</rs> lo chiuse e scaraventò sul tavolone. Con lo stesso gesto
                  scagliò via da sé Puškin e Strawinski, ridotti per lei due padelle bucate in mano
                  di quella cuoca comica, Mavra. La cuoca, anche dentro i loro cervelli, era la
                  carie dei servi. Cervelli maschili, cervelli eccezionali. Ma non era grata di
                  questa consolazione alla sorte, anzi era rabbiosa, come se l’ultimo scampo le
                  fosse stato tolto, come se la pena non più sua soltanto, non più soltanto difetto
                  del suo spirito, le si fosse finalmente svelata la più terribile delle due o tre
                  vergognose necessità fisiche dell’uomo. E come tale anche il pensarne, anche il
                  riconoscerla e parlarne la imbrattava. Per questo voleva vendicarsi e se ne andò
                  in biblioteca. A caso prendeva un volume e lo apriva. Faust di Goethe, parla
                  Margherita: “Non abbiamo donna; debbo io far da cucina, spazzare, far la calza e
                  cucire, correre da mattina a sera”. Shakespeare, Re Lear: “...gridagli come
                  gridava la cuoca alle anguille...”. Zibaldone di Leopardi: “Un’altra cagione per
                  la quale io amo la μονοφαγία è per non avere (come necessariamente avrei se
                  mangiassi in compagnia) dintorno alla mia tavola, assistenti al mio pasto,
                  d’importuns laquais, épiant nos discours, critiquant tout bas nos maintiens
                  comptant nos morceaux d’un oeil avide, s’amusant a nous faire attendre à boire, et
                  murmurant d’un trop long dîner (Rousseau, Émile)”. Tolstoj, Guerra e pace – parte
                  IV: “...alla porta sempre la stessa maniglia per la cui poca nettezza s’arrabbiava
                  la contessa!”. Cervantes, Don Chisciotte: “Il servo dorme mentre il padrone veglia
                  pensando come nutrirlo...”.</p>

               <p>“Basta,” gridò la <rs ref="#massaia">massaia</rs>. “Basta.” Provava il disgusto di quanto andava facendo.
                  Ma le venne tra le mani un ultimo libro. Pensava davvero che con questo libro
                  sarebbe bastato? avrebbe trovato tutto un altro panorama? I taccuini di Beethoven.
                  “31 gennaio. Ho dato disdetta alla cameriera per il suo modo sfacciato di
                  parlare.” La <rs ref="#massaia">massaia</rs> inghiottì e chiuse gli occhi, in uno stordimento. Ma fu un
                  attimo. “15 febbraio. È entrata in servizio la nuova cuoca. Il personale è dunque
                  al completo.” Che anno è? È il 1819, Beethoven componeva la Missa solemnis.
                  Avanti. “Il 18 marzo. La cuoca ha dato disdetta con quindici giorni di preavviso.
                  Il 22 è entrata in servizio la nuova cameriera. È da sperare che le cose siano
                  ormai sistemate.” “19 aprile. È stato un brutto giorno: non mi si è dato da
                  mangiare.” Siamo a Mödling. “14 maggio. Presentazione della nuova donna.” “16
                  maggio. Le ho dato disdetta perché ha rovinato tutti i cibi.” “27 luglio. La donna
                  è scappata.”</p>

               <p>La <rs ref="#massaia">massaia</rs> prese un pezzo di carta pergamenata e in inchiostro rosso con il
                  miglior stampatello di cui era capace, ricopiò le frasi dei taccuini; finito di
                  copiare andò diritta in camera sua, alla scrivania, dove, in cornice d’argento,
                  era il ritratto della <rs ref="#madre">madre</rs>. Tolse la fotografia dalla cornice e al suo posto mise
                  il foglio trascritto, poi sedette, braccia incrociate, a rimirarlo. “Ecco il vero
                  nostro volto,” pensava, “cibo, lavori forzati, colloquio eterno con l’ignoranza,
                  l’imbroglio e la necessità quotidiana. <rs ref="#madre">madre</rs>” e meccanica scriveva sulla carta
                  asciugante <rs ref="#madre">mamma</rs> <rs ref="#madre">mamma</rs> <rs ref="#madre">mamma</rs>, in tutte le calligrafie, in tutte le lingue che
                  conosceva.</p>

               <p>Qualcuno bussò alla porta.</p>

               <p>“La <rs ref="#signora">signora</rs> è servita.”</p>

               <p>La <rs ref="#signora">signora</rs> posò la fronte sulla parola <rs ref="#madre">mamma</rs> e pianse.</p>

               <p>Altro tempo passò così tra squallide avventure del pensiero, lungo le sedici
                  scadenze di cui si componevano le sue giornate: ora di fare i conti, ora di
                  renderli, l’ora della beneficenza, l’ora del controllo, della ispezione
                  improvvisa, dei colloqui coniugali, dei doveri di rappresentanza, dei reclami del
                  personale. Perfino il sonno le diventava un viaggio di otto ore, in piedi, in un
                  treno di cui tutti i posti erano occupati da assilli casalinghi (chi invitare a
                  pranzo con il signor Bartolo misantropo? ricordarsi di ordinare la livrea nuova
                  per Egisto, far avvertire il cuoco di non mettere paprica nel riso alla turca,
                  occorrono i guanciali di piuma per la stanza azzurra, avranno riordinate le
                  soffitte? controllare se è stata seminata la nigella lungo i prati). Gli assilli
                  non scendevano mai né le cedevano il posto e quando lei per troppo sonno cadeva
                  sulle loro ginocchia russando, con una spinta nelle reni era scagliata a terra e
                  svegliata. Gli assilli facevano gli indifferenti, guardavano fuori dei vetri
                  l’alba. L’alba è l’ora delle esecuzioni capitali. La <rs ref="#massaia">massaia</rs> che si sentiva
                  trascinare al giorno come al patibolo non poteva difendersi dall’immaginare i
                  luoghi lividi dove tante sopraffazioni si stavano commettendo, cortili di carceri,
                  muri di cimiteri, piazze o celle. Ed era, fino all’arrivo, uno svago, per non
                  pensare a siffatti compagni di viaggio.</p>

               <p>A giorno fatto il primo dovere della <rs ref="#massaia">massaia</rs> è di mettere nel bacio al <rs ref="#marito">marito</rs>
                  l’intenzione di infiniti ringraziamenti per il benessere che lui quotidianamente
                  le procura. La <rs ref="#massaia">massaia</rs> aveva in sé molta capacità di odio, ma sapeva dissimularla.
                  Tuttavia a poco a poco le parve di poter sopportare la monotonia dei propri
                  doveri; anzi se la monotonia dapprima l’aveva atterrita ora le rendeva facile il
                  lavoro. Nei giorni stinti la vita fluiva con un ritmo che la donna, per sentirsi
                  meno umiliata, avvicinava a quello delle onde nel mare, del vento nei propri giri,
                  della terra che ansando trae al suo luogo perpetuamente, benché la loro voce
                  presso Dio incalzante implori: “Non più, non più”.</p>

               <p>La voce segreta della <rs ref="#massaia">massaia</rs> furono nove pagine di quaderno, scritte in grafia
                  allucinata a parola a parola, una parola forse ogni due giorni, senza mai
                  rileggere la precedente, ignorando la successiva. Le metteva giù quando sentiva
                  che tutto il suo corpo era in allarme per quelle sillabe, le ginocchia le
                  saltavano, la pelle le si apriva e sollevava crepitando, peli e capelli pungevano
                  quasi fossero di cristallo, amaro il fiato tra le labbra dure. Pagine senza
                  riferimento con la sua vita presente, ma furono il suo modo di dire a Dio: “Non
                  più”.</p>

               <p>La donna non lo sapeva, credeva fossero tentativi per ritrovare i pensieri
                  dell’infanzia, li stimava assaggi di evasioni come quando la notte, prima di
                  chiudere gli occhi, implorava i sogni. I sogni per molto tempo non vennero, e da
                  molto tempo ella aveva abbandonato il quaderno di memorie, quando giunse la fine
                  dell’anno solare (il primo del suo matrimonio).</p>

               <p>La notte di quel 31 dicembre ella guardò a lungo il cielo, tra costellazione e
                  costellazione, come a leggere la fronte di un amico. Immaginava il segno del
                  Capricorno tracciato al neon traverso la cupola buia tra le stelle sue predilette:
                  Fomalhaut e Betelgeuse, e i destini degli uomini apparire e scomparire in scritte
                  luminose. La ghiacciata lontananza del cielo non la spaventava, c’era nella
                  fissità delle stelle tanta tenacia da salvare tutti i destini umani; la turbava la
                  tracotanza degli uomini che spezzavano a loro utilità l’eterno, l’appartenere alle
                  cose limitate in una notte in cui le illimitate sottostavano a un umano limite.
                  Anche il tempo per un attimo si faceva servo dell’uomo e accettava di scoccargli
                  l’anno nuovo. Se all’improvviso fiorisse la Vergine là dove ora si avvolge il
                  Capricorno, o se il Leone ruggendo avanzasse in mezzo all’agosto? Che cosa direbbe
                  mio <rs ref="#marito">marito</rs> che ha predisposto le mance per i domestici? Che cosa le dame della
                  congregazione che hanno pronte ceste benefiche per i poveri della città? E i
                  lavoratori che si preparano alla vacanza? O scandalo, anarchia, sopruso.</p>

               <p>“Cielo,” continuò la <rs ref="#massaia">massaia</rs> sottovoce, “pròvati. Fammi vedere che almeno tu, se
                  vuoi, puoi disubbidire. Dimostrami che la previdenza di mio <rs ref="#marito">marito</rs> è qualche volta
                  errata, brucia le sue buste con le mance dentro, manda un vento a capovolgere le
                  ceste delle elemosine. Tante volte, cielo, fai le tempeste; hai a tua disposizione
                  ogni sorta di ordigni, lampi nubi fragori, hai spazi immani dove cadere e
                  nasconderti a noi. Prova ad abbandonare la terra, ti prego, a lasciare questi
                  uomini sociali una volta almeno senza il tuo ausilio, i ribelli senza il tuo
                  presagio. Vediamo che cosa fanno da soli, vediamo chi di loro porta la legge in
                  sé, il cielo nel suo destino.” Abbassò un poco la voce, coprì la bocca con le due
                  mani. “Tutti, tutti costoro sono avidi, interessati, bramosi di potere. Ti
                  sopportano perché ancora non ti sanno, ma lasciali arrivare alla conclusione che
                  le ore si possano ottenere senza luce, e gli spazi senza vuoti, o il movimento
                  della terra fuori da ogni orbita, e tu sarai licenziato, la tua bellezza sembrerà
                  spreco, chiasso, sfacciataggine. Abbandonaci, mio cielo, scienza illusoria degli
                  uomini, non essere buono. Dimostra fallaci i nostri calcoli, arbitrari i nostri
                  occhi, nascondici gli anni, cielo prodigioso.”</p>

               <p>Silenzio.</p>

               <p>“Va bene,” riprese la <rs ref="#massaia">massaia</rs>, “ho capito. Tu credi che io sia come loro, che
                  anche a me tu serva in un modo o nell’altro, come pretesto di ribellione, come
                  trapezio per i salti mortali? Anche io mi sto allenando alle tue spalle in un
                  falso disinteresse, in un acido orgoglio? Ma io credo che il desiderio della morte
                  e del nulla siano un attributo che mi spetta davvero fin dalla nascita. Addio
                  dunque. Colloqui simili quando non hanno risultato diventano ridicoli.”</p>

               <p>Fece una riverenza e chiuse la finestra.</p>

               <p>Credo che il cielo udì le sue parole e ne rimase offeso. Chi può dirmi di no? Una
                  <rs ref="#massaia">massaia</rs> qualunque che si mette a tu per tu con un magnate dell’universo e dà
                  consigli e fa denunce non può essere ritenuta dal magnate che una presuntuosa da
                  punire. Per molto meno uomini e donne non qualunque sono puniti dall’arbitrio dei
                  magnati della terra. Non è da maravigliarsi dunque se la <rs ref="#massaia">massaia</rs> quella notte ebbe
                  finalmente sogni, e sogni che la obbligarono a cambiare vita e natura. Ma
                  procediamo con ordine. Dopo aver predicato al cielo la donna tornò tutta intera al
                  proprio dovere, senza ammorbidimenti o concessioni.</p>

               <p>Chiuse ella dunque la finestra, e poiché scoccava l’ora dei coniugali colloqui
                  s’intrattenne per ben sessanta minuti con il <rs ref="#marito">marito</rs> dandogli modo di domandarle se
                  questo era stato fatto. “Sì.” E quell’altro comperato? “Anche.” Se si è provveduto
                  per il tale? “Certo.” E se si è corsi ai ripari per l’affare X? “ Senza dubbio.” E
                  non è forse meglio licenziare Y? “Se tu lo dici.” Anche su Z ho i miei sospetti.
                  “È giusto.” E mi vuoi bene? “Che domande!” Ma anche tu sei una <rs ref="#moglie">moglie</rs> perfetta.
                  “Troppo onore!” Ecc. ecc. finché l’orologio batté le undici. Allora il <rs ref="#marito">marito</rs> si
                  alzò e le posò una mano sulla spalla, l’altra dietro il capo e la guardò con
                  tenerezza; poi la strinse al cuore e, a tempo, le seminava di piccoli baci la
                  scriminatura in mezzo alla testa. La <rs ref="#massaia">massaia</rs>, chiusi gli occhi, aspettava. Non si
                  può dire che si annoiasse né che provasse fastidio; aspettava solamente, già un
                  poco disciolta in quel sonno verticale di cui ormai aveva l’abitudine. Ma a un
                  tratto le pare che il <rs ref="#marito">marito</rs> le abbia dato un pugno sulla nuca. S’irrigidisce e si
                  mette in agguato. Il <rs ref="#marito">marito</rs> sta dicendo:</p>

               <p>“Da quasi un anno tu sei la mia <rs ref="#signora">signora</rs>; tutta la città ci ha onorato di feste,
                  pranzi, gala, e doni, come si conviene; occorre ora che noi si faccia il dover
                  nostro, si restituiscano le buone grazie ricevute. A questo scopo immagino che la
                  mia <rs ref="#signora">signora</rs> e io saremo felici di offrire un pranzo seguito da ballo e ricevimento
                  alle autorità del paese e dell’amicizia.”</p>

               <p>Soddisfatto di sì bell’eloquio si premiò alzandole il volto e deponendole un bacio
                  alla radice del naso.</p>

               <p>La <rs ref="#massaia">massaia</rs> domandò:</p>

               <p>“È per quando?”. Frase che aveva udita in un film dove annunciavano a un
                  condannato a morte che la domanda di grazia era stata respinta. “Ho pensato
                  all’Epifania, carissima. Tra sei giorni. C’è tutto il tempo per fare gli inviti.
                  Vuoi?”</p>

               <p>“Voglio. Ora posso andare a letto?”</p>

               <p>“Carissima, dimentichi che è la fine dell’anno? La nostra prima fine dell’anno? È
                  uso attenderla insieme.”</p>

               <p>Attesero insieme: a mezzanotte il <rs ref="#marito">marito</rs>, fattosi portare dal <rs ref="#maggiordomo">maggiordomo</rs> una
                  cesta di pentole rotte e lampadine fulminate, si dette con metodo a lanciarle
                  dalla finestra in giardino e con metodo a rallegrarsi dei tonfi e degli scoppi. Si
                  bevve lo spumante, si fecero gli auguri, ci si degnò riceverli dai domestici
                  presenti, e con l’euforia delle grandi feste si accompagnò la <rs ref="#moglie">moglie</rs> al talamo,
                  che però non dividiamo già più con lei per ragioni di decoro e di igiene.</p>

               <p>Finalmente nel suo letto la <rs ref="#massaia">massaia</rs> si dette per qualche momento a immaginazioni
                  devastatrici, poi strinse i pugni, aprì la bocca e s’addormentò.</p>

               <p>Allora il cielo, con poca galanteria, prese a vendicarsi. Per la prima volta dopo
                  il matrimonio le rovesciò addosso il sognare tanto desiderato, ma furono sogni di
                  servi e servi e servi; con i quali ella non finiva di discutere. Convinta una
                  fantesca di furto, balzava su la rammendatrice a strappare la biancheria, e prima
                  che la <rs ref="#massaia">massaia</rs> l’avesse persuasa alla ragione, ecco lo sguattero piangendo dire
                  che se ne va perché il cuoco l’ha picchiato; allora il cuoco, dal fondo, urla che
                  non è vero e si guardi bene la padrona dal crederlo. La padrona è esterrefatta,
                  vuole il <rs ref="#maggiordomo">maggiordomo</rs>. Dove è il <rs ref="#maggiordomo">maggiordomo</rs>? Tra le braccia della governante. Non
                  c’è nessun altro in questa casa? Non uno che ubbidisca? Ecco il vecchio cameriere
                  adibito a veder crescere i padroni. La <rs ref="#massaia">massaia</rs> gli corre incontro. “<rs ref="#signora">signora</rs>,”
                  tuona colui, “ti do gli otto giorni” e le volta le spalle. La <rs ref="#massaia">massaia</rs> siede, le
                  mani in grembo. Potesse almeno illudersi di sognare, riposarsi nella speranza del
                  risveglio. Ma quanto sta accadendo è purtroppo la realtà: venti persone di
                  servizio in un sol giorno lasciano per una ragione o per un’altra una
                  famiglia.</p>

               <p>Caso straordinario ma possibile: la <rs ref="#massaia">massaia</rs> non sa più che cosa fare. E tra sei
                  giorni il pranzo con ballo e ricevimento. Va al telefono. Cerca, in casa di sua
                  <rs ref="#madre">mamma</rs>, la bambinaia che la spolverava e ungeva quando a Pasqua la estraevano dal
                  baule. “Pronto? Ferminia cara, vieni subito da me, sono rimasta sola. Non so fare
                  il caffè e mio <rs ref="#marito">marito</rs> tra poco si sveglia, sonerà per la colazione.” Ferminia è un
                  <rs ref="#angeloCustode">angelo</rs>  dimesso; lavora sui pavimenti con le addolorate mani per sollevare i corpi
                  degli uomini e aiutarli nell’ascesa all’Empireo.</p>

               <p>Ma che cosa sta rispondendo oggi questo <rs ref="#angeloCustode">angelo</rs>  che la <rs ref="#massaia">massaia</rs> credeva immutabile?
                  L’<rs ref="#angeloCustode">angelo</rs>  dentro il microfono sghignazza e riattacca il ricevitore. (E rendiamo
                  tuttavia grazie al cielo che ha lasciato nella <rs ref="#massaia">massaia</rs> la certezza di un
                  contatto.) Allora la donna telefona a un’agenzia di collocamento. Dall’agenzia
                  rispondono che sotto le feste non hanno materiale, c’è solo una <rs ref="#madre">madre</rs> con cinque
                  bambini, affamata, che verrebbe per un mezzo servizio. Venga. Ecco una donna vasta
                  piena di peli, con occhi e bocca storti e voce da uomo. Teneva per mano una
                  fanciulletta sbiadita, attonita. Una dei cinque figli? Era la prima volta che la
                  <rs ref="#massaia">massaia</rs> doveva assumere una persona di servizio; le mani le sudavano, non sapeva
                  che dire, aveva in testa il trambusto del ballo vicino. Si asciugò le mani alla
                  gonna, inghiottì.</p>

               <p>“Ho bisogno di una donna che abbia la forza di buttarsi a terra a lucidare i
                  pavimenti...”</p>

               <p>“Pulirli con la lingua, se occorre,” sottolineò la vasta creatura con un tono di
                  minaccia verso un ignoto Dio di pigrizia.</p>

               <p>La <rs ref="#massaia">massaia</rs> desiderò che l’altra se ne andasse e provò a spaventarla:</p>

               <p>“Ho bisogno di una donna che faccia da mangiare, prepari i letti e le cucce per
                  noi, per i cani, i cavalli, gli uccelli, i gatti. Sono rimasta sola
                  all’improvviso. E che non stia a discutere le cose che io ordino”.</p>

               <p>“Silenzio di tomba,” echeggiò l’altra contro la <rs ref="#massaia">massaia</rs>. La <rs ref="#massaia">massaia</rs> si guardò alle
                  spalle se nessuno venisse a proteggerla:</p>

               <p>“Desidero che questa persona prima della pulizia della casa si occupi con la
                  stessa minuzia della propria personale pulizia”.</p>

               <p>“Onore e pulizia sono la ricchezza dei poveri,” sillabò la donna cupa scotendo la
                  fanciulletta che le guarniva il braccio.</p>

               <p>“Puntualità.”</p>

               <p>“Anzi scrupolo.”</p>

               <p>“Si dice, e poi...”</p>

               <p>“E poi, cara <rs ref="#signora">signora</rs>, noi facciamo più di quanto diciamo. E attenti alle
                  parole.”</p>

               <p>“Certo, se dobbiamo da ora in poi vivere nella stessa casa. Collaborare col
                  benessere delle stesse persone, è una divisione di lavoro: io comando l’altra
                  ubbidisce; a chi di noi è serbata la sorte migliore lo sa il Dio. Dunque domattina
                  alle nove, fino a domani alle sei. A rivederci.”</p>

               <p>“<rs ref="#signora">signora</rs>, io non vengo. Non sono io che devo venire. Se fossi dovuta venire io con
                  tutte le cose che abbiamo detto, sarei già scappata. Perché io mi glorio di essere
                  sciatta disordinata impuntuale fannullona bugiarda e ladra all’occasione. Io,
                  <rs ref="#signora">signora</rs>, ho sempre fatto la parte dell’uomo a casa mia: neanche sposata mi sono,
                  per essere più libera, e chi si adatta a vivere con me deve pulire la stanza e
                  fare la pasta. Se fosse per me il mondo sarebbe una fogna. Questa poverina,” e
                  scoteva la fanciulletta, “è questa la <rs ref="#madre">madre</rs> con cinque figli e il <rs ref="#marito">marito</rs>
                  disoccupato: colpa di tutti. Rimediamo. Io le cerco lavoro; tu glielo dai. Siamo a
                  posto. Questa, da sola, non ha il coraggio di presentarsi, dice che è troppo
                  piccina a vedersi, morta di fame, non dà affidamento, la gente non vuole neppure
                  provarla. Ma io la garantisco; questo è un mignolo, <rs ref="#signora">signora</rs>, ma un mignolo della
                  Madonna.”</p>

               <p>Il mignolo della Madonna intanto si andava facendo tutta rossa e cercava per
                  vergogna di nascondersi dietro a quegli ottanta chili di vizio che la governavano.
                  Prima ancora che la <rs ref="#massaia">massaia</rs> le avesse rivolto la parola si buttò in ginocchio e la
                  supplicava di comandarla maltrattarla punirla e di non guardarla, che se era tanto
                  livida non erano brutti sentimenti ma fame, che se aveva le spalle gracili non era
                  cattiva volontà ma stento. Ma soprattutto, per carità, le desse subito un lavoro
                  impossibile, da mulo, da formica, vedesse di che cosa era capace, per forza o per
                  minuzia, prima di doversi pentire di averla assunta. La <rs ref="#massaia">massaia</rs> accondiscese:
                  andasse subito a lavare le scuderie – illustre fatica – indi le rammagliasse
                  questa calza di seta chiffon.</p>

               <p>“Sarà fatto, <rs ref="#signora">signora</rs>,” tonarono gli ottanta chili di vizio e se ne andarono per il
                  giardino portandosi sotto il braccio i trenta chili di virtù che lacrimavano di
                  riconoscenza.</p>

               <p>Qui la <rs ref="#massaia">massaia</rs>, sfinita, aperse gli occhi.</p>

               <p>Era giorno tardi, lo sentiva, ma non chiamò, non guardò l’ora, non si mosse dalla
                  posizione incomoda che l’aveva svegliata, si mise con cura a piangere di vergogna,
                  a piangere di desolazione, a piangere di paura per quel sogno in cui si era
                  invischiata. E neppure un momento ha sospettato che fosse un sogno. Con quale cura
                  anzi ha rappresentato la sua parte di padrona, con che fatica ha superate le
                  angosce dell’animo che tornava continuamente a Dio benché ella lo costringesse a
                  occuparsi delle più meschine tra le cose minime da Dio create. Dopo aver pianto un
                  poco sentì che anche il pianto, un pianto di tal genere, era una ribellione alla
                  sua nuova vita e con una crudeltà tutta mistica subito se lo inibì. Gli occhi si
                  rifecero asciutti anzi aridi in un istante, le labbra si ricomposero, il naso
                  tornò bianco. Ella si ravviò i capelli con una mano, accomodò la camicia sulle
                  spalle, si stese e irrigidì in una posizione dignitosa tra i cuscini e finalmente
                  sonò per la cameriera.</p>

               <p>Invece della cameriera, o sorpresa del primo dell’anno, ecco socchiudere la porta
                  e avvicinarsele piano e posarle sul letto un astuccio, il <rs ref="#marito">marito</rs>.</p>

               <p>“Buon anno carissima,” e le copriva le mani di baci, “buon anno, <rs ref="#moglie">moglie</rs> amata.
                  Ecco una gioia per la mia gioia,” apriva l’astuccio e ne estraeva uno smeraldo.
                  “Buon anno buon anno buon anno,” le gridò ancora.</p>

               <p>La sventurata non rispose.</p>

            </div>
            <div type="chapter">
               <head>V</head>

               <p> Da sei giorni la <rs ref="#massaia">massaia</rs> fermenta e crea, non dorme, mangia e dimagra, conosce le
                  ansie dell’attesa, il terrore dell’avvenimento. Ha provato anche a pregare, ma
                  crede sia sacrilegio pregare per scaricarsi di pesi materiali. Allora ha provato a
                  distrarsi, come ordinano i neuropatologhi. È andata all’opera. Davano La serva
                  padrona; ha cercato di dimenticare il titolo ma dopo qualche tempo si è accorta di
                  non stare a sentire la musica, di stare con il binocolo a studiare ogni piega
                  dell’abito di Serpina e di pensare: “Ha una brava cameriera: è un vestito
                  difficile a stirarsi”. Un’altra volta il <rs ref="#marito">marito</rs> l’ha trascinata al cinema, ma si
                  trattava di un granduca e una granduchessa che si erano ridotti a fare i domestici
                  presso una famiglia di ricchi cafoni cui insegnavano le belle maniere. Una terza
                  volta, suo <rs ref="#padre">padre</rs>, arrivato all’improvviso, le aveva fatto piantare a mezzo i piani
                  per l’ordine dei posti agli invitati, e l’aveva condotta al Civico Museo. Sembrava
                  tranquilla. Amava molto il <rs ref="#padre">babbo</rs> ed era felice di farsi condurre da lui; sentirlo
                  parlare, anche se non lo ascoltava, la riposava, era la prima voce d’uomo che
                  l’avesse blandita dalla nascita in poi, era la parte nobile di se stessa, quanto è
                  etereo in noi, lo spirito e i sentimenti. “Caro <rs ref="#padre">babbo</rs>, grazie di avermi
                  accettata,” pensava, “di avermi aperto quando io battevo ai cuori umani per essere
                  raccolta. Non hai discusso e mi hai chiamata <rs ref="#figlia">figlia</rs>, <rs ref="#bambina">bambina</rs> tua, quasi tu mi
                  avessi voluta così mal riuscita, così inadatta.” Il <rs ref="#padre">babbo</rs> parlava di altre cose,
                  benché avvertisse i pensieri della <rs ref="#figlia">figlia</rs> perché gli uomini che amano hanno molto
                  pudore e, se sono buoni, molto sospetto della propria bontà. Si fermarono davanti
                  a un quadro scuro e vivo gremito di apparizioni. Il museo intorno a loro era
                  freddo disabitato e lucente. Il <rs ref="#padre">padre</rs> parlava di rapporti di colore, indicava or
                  qua or là zone del dipinto alla <rs ref="#figlia">figlia</rs>, e la <rs ref="#figlia">figlia</rs> guardava i pavimenti tanto
                  lustri e rispondeva: “Come si ottengono?”. A un tratto, senza neppure
                  accorgersene, cominciò a premere il <rs ref="#padre">padre</rs> sul fianco e spingerlo verso la porta,
                  quindi a trascinarlo, a pregarlo di aspettarla un momento lì se non voleva
                  seguirla.</p>

               <p>“Ma perché?”</p>

               <p>“Non senti? No? Tu, <rs ref="#padre">babbo</rs>, non puoi sentire. Sono passi, senti?” Con gli occhi e
                  una mano gli mostrava il soffitto e insieme in punta di piedi si avviava
                  all’uscita e abbassava la voce.</p>

               <p>“Sì, passi. E poi?”</p>

               <p>“E rumori, tanti, non senti? Trascinano certo qualche cosa,” un riso di trionfo le
                  passava sul volto.</p>

               <p>“Sì, trascinano. E che? Trascineranno quadri cambieranno posto alle statue.”</p>

               <p>La <rs ref="#figlia">figlia</rs> scosse il capo:</p>

               <p>“Non volete crederci. Io so, io so che la guardarobiera ruba. Trascina sempre così
                  casse e bauli in guardaroba, le empie di abiti vecchi, di coperte, di biancheria e
                  la notte i compari vengono a portarle via. Io non posso badare a tutto. Ma ora li
                  sorprendo, se vado ora non può negare,” aveva due cerchi gonfi intorno agli occhi.
                  Il <rs ref="#padre">padre</rs> si fece pallido, la prese per le spalle e la scoteva: “<rs ref="#figlia">Bimba mia, figlia</rs>,
                  stai attenta, ricordati, siamo in un museo, tu e io; qui non ci sono
                  guardarobiere, non compari, nessuno che tu debba sorvegliare se non te stessa. Mi
                  ascolti?”.</p>

               <p>“Sì sì.” Ella disse sì per farlo tacere e sentirsi sola e mettersi a pensare:
                  “Chissà se mentre Raffaello dipingeva la serva veniva a bussare alla sua porta per
                  domandargli che cosa voleva da cena?”.</p>

               <p>Ma finalmente tutto era compiuto. E oggi, a poche ore dall’arrivo degli ospiti la
                  <rs ref="#massaia">massaia</rs> operosa ebbe un momento di lunga inerte felicità. Trovò il coraggio di
                  dichiararsi stanca e stendersi su un divano e farsi portare il caffellatte con il
                  pane imburrato di sotto e di sopra, né si vergognò dei camerieri a farsi vedere
                  mangiarlo e vi mise tanto tanto zucchero e lo trovò eccellente e ne volle ancora,
                  poi, nel silenzio di tutta la casa dopo il tramestio della settimana, abbassò le
                  ciglia e mormorando parole lontane si addormentò.</p>

               <p>Eccoci al grande giorno, domenica 6 gennaio, Epifania di N.S. Nel segno del
                  Capricorno alle ore 3 si ha Venere in congiunzione con la Luna. Il sole sorge a 7h
                  39m, e tramonta a ore 18,35. Ave Maria a 17h 15m. Luna perigea a 13h.</p>

               <p>Una gran sala illuminata. Sparsi qua e là tavolini di cristallo, apparecchiati per
                  quattro, con servizi e doppieri anche di cristallo; su ognuno le quattro candele
                  accese, quattro mazzi di fiori fragilissimi sui quattro piatti, quattro sedie
                  dorate davanti ai quattro posti. Tutta la sala è bianca e fragile e fiorita e
                  appannata dalla molta luce. Le fiamme delle candele sono le sole macchie
                  consistenti e sicure in quell’aria di Empireo.</p>

               <p>In un angolo, su un divano di raso bianco, scalza, dorme LA <rs ref="#massaia">MASSAIA</rs>. Sogna e nel
                  sogno ride. Si sveglia di soprassalto.</p>

               <p>“Mio Dio che sogno! Era tanto piacevole da farmi paura. A chi non è abituato il
                  piacere dà più sgomento della sofferenza.” (Si alza e fa un inchino.) “Omaggi alla
                  filosofia.” (Si aggira tra i tavolini. Al suo posto, sul divano, si va
                  concretando, nell’immaginazione della donna, <rs ref="#giovaneBruno">IL <rs ref="#giovaneBruno">giovane bruno</rs></rs> che sbadiglia):</p>

               <p>“So,” fa.</p>

               <p>LA <rs ref="#massaia">MASSAIA</rs> (non si volta, lo vede sul divano, dentro di sé. S’incanta a guardarlo,
                  prima di parlare) “Perché ce l’hai tanto con me? Mi arrangio a vivere come posso;
                  non mi diverto mica.”</p>

               <p>“Ci mancherebbe altro.”</p>

               <p>“Tutti respirano in questo mondo: anche tu, fuori da questa macchina. Non vuoi
                  nemmeno che, qui dentro, io mi faccia un po’ d’illusioni?”</p>

               <p>“Te la immagini una turbina che s’innamora? Un treno che voglia scendere alle
                  Madri, un frigorifero che specula intorno al principio? Così sei tu. Una macchina
                  da far conti, controlli, rimproveri, previdenze, economie, e ogni tanto ti illudi
                  nella sofferenza, nei ragionamenti, nell’amore, come ora. Vediamo però se sai
                  venire qua con me, su questo divano mirabilissimo, a...”</p>

               <p>IL <rs ref="#marito">MARITO</rs> IN MARSINA (entra e corre verso la <rs ref="#moglie">moglie</rs>) “Carissima, tutto è
                  mirabile...”</p>

               <p><rs ref="#giovaneBruno"><rs ref="#giovaneBruno">giovane bruno</rs></rs>(sempre invisibile agli altri) “Oh, l’ingranaggio adopera parole
                  mie.”</p>

               <p><rs ref="#massaia">MASSAIA</rs> (al <rs ref="#giovaneBruno">giovane bruno</rs>) “Ma lascialo parlare. Dilettati un po’ anche tu.”</p>

               <p><rs ref="#marito">MARITO</rs> IN MARSINA “Mi ascolti? Tutto è mirabile, ma tu non sei adeguata.”</p>

               <p><rs ref="#giovaneBruno">GIOVANE BRUNO</rs> “Ah ah ah!”</p>

               <p><rs ref="#massaia">MASSAIA</rs> “Rimarrò così, stasera. Sono adeguata caro non temere. Non ho strascico e
                  corona, ma andrò a fondo alla mia parte in ogni modo. Sarà una serata memorabile,
                  come il <rs ref="#marito">marito</rs> comanda” (gli fa un inchino).</p>

               <p><rs ref="#marito">MARITO</rs> “Queste nevrastenie non sono di mio gradimento e...”</p>

               <p>IL <rs ref="#maggiordomo">MAGGIORDOMO</rs> (entrando) “La <rs ref="#signora">signora</rs> permette? Le cameriere sono pronte se Ella
                  vuol passarle in rivista.”</p>

               <p><rs ref="#massaia">MASSAIA</rs> “Con la nuova uniforme?”</p>

               <p>IL <rs ref="#maggiordomo">MAGGIORDOMO</rs> “Con la nuova uniforme.”</p>

               <p><rs ref="#marito">MARITO</rs> “Che cosa vuoi dire?”</p>

               <p><rs ref="#massaia">MASSAIA</rs> “Che entrino.”</p>

               <p>IL <rs ref="#maggiordomo">MAGGIORDOMO</rs> (verso l’interno) “Entrate.”</p>

               <p>(Entrano in fila dodici cameriere tutte in bianchi lunghi vestiti con grembiulini
                  creste guanti a volani e fiocchi dorati.)</p>

               <p><rs ref="#giovaneBruno">GIOVANE BRUNO</rs> (si alza e va a toccarle) “Accidenti! Sono vere.”</p>

               <p><rs ref="#marito">MARITO</rs> (sdegnato) “Che cosa è questa mascherata? E tu in abito da casa?”</p>

               <p>UN CAMERIERE (entrando di corsa) “Il cuoco, <rs ref="#signora">signora</rs>, teme, anzi spera, di non aver
                  compreso gli ordini. Piange, strappa i capelli agli sguatteri, ne sbatte al muro
                  le teste.”</p>

               <p><rs ref="#marito">MARITO</rs> (sdegnatissimo) “Che cosa è questa rivolta? E tu in abito da casa.”</p>

               <p><rs ref="#massaia">MASSAIA</rs> “Fatemi vedere il cuoco.”</p>

               <p>IL CAMERIERE aiutato dal <rs ref="#maggiordomo">maggiordomo</rs> corre a tirare la tenda bianca che fa da
                  parete nel fondo e appare una lastra di cristallo dietro cui si vede la cucina.
                  Servi e sguatteri corrono da ogni parte con padelle sporte vassoi in mano. Pentole
                  bollono, cuoche impastano farina, pasticcieri battono uova, il CUOCO rompe mestoli
                  sulle spalle dei garzoni che sbucciano patate a cataste, colline di piselli.
                  Ortolani scelgono foglie di insalata, contadine spennano polli. Le piume volano
                  roteando sui fumi densi, il cristallo si appanna di vapori, tutto si fa opaco, e
                  dalla nebbia lattiginosa giungono voci confuse: “Dammi quella pentola. Passami il
                  ramaiolo, scola, schiuma, mesta, friggi, macina, impasta” e i singhiozzi del CUOCO
                  “Io portare tra la gente le mie pentole! Io darmi in spettacolo! Io, mago,
                  mostrare gli alambicchi!”.</p>

               <p><rs ref="#massaia">MASSAIA</rs> (con la cocca del vestito pulisce un pezzo di lastra e vi batte con la
                  mano perché il cuoco venga lì a parlarle) “Cuoco se mi ascolti ti prometto il
                  trionfo. Porta i daini sul girarrosto, la polenta nel paiolo, e le allodole a
                  stormi come volassero ancora in cielo. Da’ retta a me. Bisogna mettersi al passo
                  dei tempi. I tempi sono grandiosi? e noi anche. L’epoca è memorabile? e allora
                  anche il tuo pranzo. L’ora è storica? storica sia anche la nostra polenta. La
                  storia si fa grande di massacri? e dunque uccidi a schiera tutti gli animali della
                  tenuta e assurgerai alla gloria.”</p>

               <p>CUOCO (di là dal cristallo) “Se la <rs ref="#signora">signora</rs> mi mette alla pari con il tempo che è
                  precario, io debbo dare le mie dimissioni. Se la <rs ref="#signora">signora</rs> parla di evento storico
                  mi degrada: la cucina, <rs ref="#signora">signora</rs>, non è precaria, ma eterna: la cucina, <rs ref="#signora">signora</rs>, è
                  una necessità non un evento; un evento, per quanto storico, può evitarsi, la
                  cucina non si può evitare. In quanto a me non voglio glorie, non sono un ambizioso
                  condottiero, sono un sacerdote. Obbligarmi a mostrare il modo della mia cucina è
                  obbligare il sacerdote a svelare i misteri del rito. Ma la cucina non vuol essere
                  svelata, i suoi stessi fumi la proteggono, se la <rs ref="#signora">signora</rs> mi toglie le pareti che
                  ci difendevano.” (Alzando la voce.) “<rs ref="#signora">signora</rs>, sono i nostri ospiti degni di essere
                  iniziati?”</p>

               <p><rs ref="#marito">MARITO</rs> (sdegnatissimo) “Come vi permettete di alzare la voce e fare domande alla
                  <rs ref="#signora">signora</rs>?”</p>

               <p><rs ref="#massaia">MASSAIA</rs> “Cuoco, i miei ospiti non sono degni. Appunto per questo si farà. Non
                  essere superbo, sii misericordioso. Molti saranno chiamati, ma pochi eletti...” (A
                  un suo cenno il cameriere e il <rs ref="#maggiordomo">maggiordomo</rs> riabbassano la tenda bianca, e la
                  parete torna al suo posto. )</p>

               <p><rs ref="#marito">MARITO</rs> (oltre ogni sdegno) “Che cosa è questo cristianesimo, in abito da
                  casa?”</p>

               <p><rs ref="#giovaneBruno">GIOVANE BRUNO</rs> “Oi, sta’ attenta. Se l’ingranaggio esce dai gangheri, la macchina
                  salta in aria.”</p>

               <p><rs ref="#massaia">MASSAIA</rs> “No no. Lo sdegnarsi e l’indagare fa parte della lubrificazione di simili
                  macchine.”</p>

               <p><rs ref="#giovaneBruno">GIOVANE BRUNO</rs> “E tu intanto?”</p>

               <p><rs ref="#massaia">MASSAIA</rs> (sempre senza guardarlo) “Io...” (ma si arresta con desolazione e pudore,
                  poi in fretta al <rs ref="#maggiordomo">maggiordomo</rs>.) “Voglio sentire la musica, ora.” (<rs ref="#maggiordomo">maggiordomo</rs>
                  s’inchina e via.) (Al cameriere.) “I vostri compagni sono pronti? Tutte le barbe
                  sono fatte di fresco?” (Il cameriere s’inchina affermando a ogni interrogazione.)
                  “Le luci sono accese?”</p>

               <p><rs ref="#giovaneBruno">GIOVANE BRUNO</rs> (parla molto lento, losco) “Ora basta. Vieni qua. Tu con me. È
                  questo che volevi dire? quando l’altro si sdegna.”</p>

               <p><rs ref="#massaia">MASSAIA</rs> (c.s. arrossendo) “Con te. Ma ora no, ora vado a vestirmi per far piacere
                  a lui (indica il <rs ref="#marito">marito</rs>, pausa, poi a voce molto bassa) e per piacere a te.”</p>

               <p>(Musica dall’alto.)</p>

               <p><rs ref="#marito">MARITO</rs> “Che cosa è questa musica sconveniente? e tu ancora in abito da casa.”</p>

               <p><rs ref="#massaia">MASSAIA</rs> (va al divano e si accomoda tra le braccia del <rs ref="#giovaneBruno">giovane bruno</rs>. Al <rs ref="#marito">marito</rs>,
                  con ira) “Un momento fa volevo cambiarmi e ora sono tanto stanca, per averti
                  udito. Mi riposo, finché provano la musica. Carissimo, vuoi lasciarmi spengere la
                  luce?”</p>

               <p>(Un orologio nella stanza vicina batte le ore.)</p>

               <p><rs ref="#marito">marito</rs> “Le otto e mezzo, e tu in abito da casa.” (Spenge la luce ed esce. Le
                  candele sono accese.)</p>

               <p><rs ref="#massaia">MASSAIA</rs> (ha baciato a lungo il <rs ref="#giovaneBruno">giovane bruno</rs>, ora lo guarda fisso tenendogli il
                  volto con le due mani. Il giovane è fermo) “Tanto mi odi? Non guardarmi così.
                  Chiudi gli occhi, se no mi sgomento, come li hai nudi, spietati.” (Gli chiude gli
                  occhi.) “Ora carezzami.” (Gli prende le mani e se le passa sul corpo, ma vedendolo
                  inerte, si ferma.) “Non sarò mai la tua donna?”</p>

               <p><rs ref="#giovaneBruno">GIOVANE BRUNO</rs> “Perché sei venuta su questo divano?”</p>

               <p><rs ref="#massaia">MASSAIA</rs> (con la bocca sul cuore di lui) “Voglio un bambino da te.”</p>

               <p><rs ref="#giovaneBruno">GIOVANE BRUNO</rs> “Questa è una ragione adatta piuttosto per un <rs ref="#marito">marito</rs>.”</p>

               <p><rs ref="#massaia">MASSAIA</rs> “No no, per l’uomo che si ama, soltanto.”</p>

               <p><rs ref="#maggiordomo">MAGGIORDOMO</rs> (sulla porta) “La musica va bene, <rs ref="#signora">signora</rs>?”</p>

               <p><rs ref="#massaia">MASSAIA</rs> “Bene.” (Al <rs ref="#giovaneBruno">giovane bruno</rs>) “Scusa.” (Al <rs ref="#maggiordomo">maggiordomo</rs>) “Che continuino a
                  sonare, e disponete i camerieri sullo scalone.” (Al <rs ref="#giovaneBruno">giovane bruno</rs>, abbracciandolo
                  di nuovo) “Eccomi.”</p>

               <p><rs ref="#maggiordomo">MAGGIORDOMO</rs> (che stava per uscire, torna indietro e va presso un tavolino) “Oh,
                  questa candela fila.” (Spenge con le dita lo stoppino e vi lavora intorno.)</p>

               <p><rs ref="#giovaneBruno">MAGGIORDOMO</rs> (carezzando la <rs ref="#massaia">MASSAIA</rs>) “Un figlio? Anche i figli diventerebbero una
                  scommessa per te, un attributo. Ma farli, forse, ti sarebbe meno divertente.”</p>

               <p><rs ref="#massaia">MASSAIA</rs> “Per questo li vorrei, disgraziato amore mio.” (E mentre lui continua a
                  carezzarla, senza volere comincia ad annusare l’aria, si alza di scatto, vede il
                  <rs ref="#maggiordomo">maggiordomo</rs> che ha spento la candela. Il cattivo odore del fumo si è sparso per la
                  sala. Scosta con violenza il giovane da sé e si alza in piedi sul divano. Al
                  <rs ref="#maggiordomo">maggiordomo</rs>, da lassù, come un condottiero a cavallo.) “Ma no, che cosa fate?
                  State attento. Tutta la sala è piena di questo odore nauseante. Riaccendete,
                  riaccendete subito. E aprite le finestre, mentre io vado a vestirmi.” (Scende dal
                  divano ed esce dalla stanza senza più ricordarsi del <rs ref="#giovaneBruno">giovane bruno</rs> che a poco a
                  poco dilegua.)</p>

               <p>(L’orologio batte i tre quarti.)</p>

               <p>IL <rs ref="#maggiordomo">MAGGIORDOMO</rs> eseguisce quanto gli è stato ordinato.</p>

               <p>Entra il <rs ref="#marito">MARITO</rs> e cerca la <rs ref="#moglie">moglie</rs> sul divano, non vedendola si siede al posto
                  occupato prima da lei e dal <rs ref="#giovaneBruno">giovane bruno</rs>. Ordina con un cenno al <rs ref="#maggiordomo">maggiordomo</rs> di
                  accendere le luci. Tristi pensieri lo occupano “Mia <rs ref="#moglie">moglie</rs> è giovane. Piccoli
                  capricci.”</p>

               <p><rs ref="#maggiordomo">MAGGIORDOMO</rs> (accendendo) “Direi grandi, se il <rs ref="#marito">Signore</rs> permette.”</p>

               <p><rs ref="#marito">MARITO</rs> “No, non direste nulla, non permetto.”</p>

               <p>(Uno spirito importuno deve risiedere in quell’angolo di sofà dove è seduto il
                  <rs ref="#marito">marito</rs>. Il <rs ref="#marito">marito</rs> infatti si agita. Cerca alle proprie spalle il <rs ref="#maggiordomo">maggiordomo</rs>.)
                  “Dove siete? Venite qua” (si gratta la spalla che era appoggiata al bracciale),
                  “non avete sorvegliata la pulizia di questa stanza. Qua ci sono le pulci” (si
                  gratta), “le cimici” (si gratta con furia), “i pidocchi, perdio!”</p>

               <p>LA VOCE DELLA <rs ref="#massaia">MASSAIA</rs> (lontanissima, dalla sua stanza al piano di sopra) “O amore
                  dispettoso lascia in pace mio <rs ref="#marito">marito</rs>, non pizzicarlo, è già tanto composto in se
                  stesso, che dubito non sia morto da un pezzo.”</p>

               <p>LA VOCE DEL <rs ref="#giovaneBruno">GIOVANE BRUNO</rs> (come un tarlo, dentro il divano) “Voglio che ti cada in
                  polvere sul capo, distinta <rs ref="#signora">signora</rs> da trivii casalinghi. Ti sei parata, <rs ref="#dama">madama</rs>,
                  per le turbe domestiche?”</p>

               <p><rs ref="#marito">MARITO</rs> (grattandosi sempre più furioso, al <rs ref="#maggiordomo">maggiordomo</rs>) “Ma la <rs ref="#signora">signora</rs> dove è? Non
                  sarà stata divorata da questi rincoti, vulgo cimici?”</p>

               <p>(Squilli di fanfare dal giardino.)</p>

               <p>“Gli invitati! <rs ref="#maggiordomo">maggiordomo</rs>, ricostruite la <rs ref="#signora">signora</rs>, addobbatela, piazzatela nel
                  primo salone!”</p>

               <p>(Il <rs ref="#maggiordomo">maggiordomo</rs> si affretta per uscire. Colpi sul cristallo dietro la tenda.) “Il
                  cuoco appella, provvedete al suo fabbisogno, via!” (Il <rs ref="#maggiordomo">maggiordomo</rs> corre al
                  cristallo, ma il tarlo dentro il divano prende a rodere così forte che il <rs ref="#marito">marito</rs>
                  sobbalza.) “Aita, a me a me, i rincoti scavano il divano, stanno scavando me pure.
                  Sterminateli!” (Il <rs ref="#maggiordomo">maggiordomo</rs> si precipita verso il padrone.)</p>

               <p>VOCE DEL CUOCO (dietro la parete di fondo) “Che gli ospiti non siano in ritardo!
                  Memento! Voi tutti dovete mangiare!”</p>

               <p>VOCI DEGLI SGUATTERI IN CORO “Amen.”</p>

               <p>UN CAMERIERE (entra volando sulle punte dei piedi) “<rs ref="#marito">Signore</rs>, ci sono i signori, ma
                  non la <rs ref="#signora">Signora</rs>, se il <rs ref="#marito">Signore</rs>...”</p>

               <p>VOCE DEL CUOCO “Tra quattordici minuti! Memento! Voi tutti dovete mangiare!”</p>

               <p>CORO DEGLI SGUATTERI “Amen.”</p>

               <p>(Altri squilli di fanfare dal giardino.)</p>

               <p>ALTRO CAMERIERE (come il primo) “<rs ref="#marito">Signore</rs>, signori signore e la <rs ref="#signora">signora</rs>...”</p>

               <p><rs ref="#marito">MARITO</rs> (ergendosi) “La <rs ref="#signora">signora</rs> sono io!” (esce incontro agli ospiti).</p>

               <p>VOCE DEL CUOCO “Tredici minuti, memento! e voi tutti dovete mangiare!”</p>

               <p>CORO DEGLI SGUATTERI “Amen.”</p>

               <p>IL <rs ref="#maggiordomo">MAGGIORDOMO</rs> sprimaccia i guanciali del divano.</p>

               <p>VOCE DEL <rs ref="#giovaneBruno">GIOVANE BRUNO</rs> (sempre come tarlo) “Dillo: il tuo padrone è saggio, il tuo
                  padrone è retto, esatto, giusto e colto. Come è il tuo padrone?”</p>

               <p><rs ref="#maggiordomo">MAGGIORDOMO</rs> (tra sé) “Deleterio.”</p>

               <p>L’orologio batte le nove. Ultimi squilli di fanfare dal giardino. Musica
                  dall’alto. Le porte si spalancano, brusio di folla che si avvicina, il brusio
                  aumenta, diventa frastuono; dalla porta di fondo entrano due lacchè che vanno a
                  tirare la tenda e a far scivolare una metà del cristallo sull’altra; e mentre dai
                  salotti, a coppie, entrano gli invitati, da qua, in fila indiana, avanzano gli
                  scalchi, da una delle porte laterali una schiera di camerieri in sfolgoranti
                  livree che subito s’impossessano ognuno di una sedia e delle sorti del relativo
                  invitato, dall’altra parte entrano le dodici ancelle alzando dodici coppe piene di
                  misteriose trasparenze, e, finalmente, quando tutta la sala è affollata, si
                  abbassa fino al suolo aprendosi a fiore il gran lampadario centrale e tra i suoi
                  cristalli sorge e si avanza la <rs ref="#massaia">massaia</rs>. Gli invitati applaudono, il lampadario
                  rimonta alle sue regioni, la <rs ref="#massaia">massaia</rs> distribuisce inchini e sorrisi e mani e
                  saluti, poi scivola davanti al divano e vi rimane ferma alquanto perché il giovane
                  bruno la possa ammirare nell’abito, che già conosce, dell’altra festa.</p>

               <p>LA <rs ref="#massaia">MASSAIA</rs> (dopo aver sfiorato d’una carezza la spalliera del divano raggiungerà
                  il suo posto a uno dei tavolini, avendo a destra un CARDINALE, a sinistra un
                  MARESCIALLO, e di fronte un’altissima DAMA E CORTIGIANA NAZIONALE. Al tavolino di
                  suo <rs ref="#marito">marito</rs> ha il posto d’onore una REGINA SPODESTATA che dà lustro all’ambiente)
                  “Dio ce la mandi buona.”</p>

               <p>CARDINALE “O, si parla di vecchie conoscenze.”</p>

               <p>DAMA NAZIONALE “Vecchie conoscenze? Buttarle a mare! Rinnovarsi, rinnovarsi!”</p>

               <p>REGINA DECADUTA (dall’altro lato con sussiego) “Come sono monotoni questi
                  innovatori! Buttano a mare e ripescano, buttano a mare e ripescano.”</p>

               <p>CARDINALE (sorridendo) “È un modo per poter rendere a Cesare quello che Cesare si
                  era accaparrato.”</p>

               <p>REGINA DECADUTA (condiscendente) “Ma no, Eminenza, mio <rs ref="#marito">marito</rs> si chiama Arrigo.
                  Arrigo XII.”</p>

               <p>DAMA NAZIONALE (con voce da comizio) “E quello che non butteremo a mare, lo
                  prenderemo noi, che siamo la Patria.”</p>

               <p>MARESCIALLO (scattando in piedi) “Sono pronto, Eccellenza! Viva la Patria!”</p>

               <p>CARDINALE (applaude come a uno spettacolo, mellifluo) “E anche viva la giustizia.
                  Viva, viva.”</p>

               <p>(Brindano.)</p>

               <p>I camerieri, gli scalchi, le ancelle, si aggirano tra i tavolini servendo. Gli
                  invitati mangiano, la musica suona, l’orologio batte le ore.</p>

               <p>MARESCIALLO (alla <rs ref="#massaia">massaia</rs>, con sussiego e convinto) “La tua discesa in campo è
                  stata brillantissima e coronata da travolgente vittoria.”</p>

               <p>LA <rs ref="#massaia">MASSAIA</rs> (imitandolo) “Ne sono fiera e orgogliosa.”</p>

               <p>IL CARDINALE (c.s.) “Brava. Sai i testi a memoria.”</p>

               <p>DAMA NAZIONALE “E ti si vedevano le gambe che hai molto belle, cara mia.
                  Quell’idea era piena di buone intenzioni.”</p>

               <p>CARDINALE “Di buone intenzioni è lastricata la via dell’inferno.”</p>

               <p>DAMA NAZIONALE “Come mi piace la via dell’inferno.”</p>

               <p>CARDINALE “A chi lo dice!”</p>

               <p>LA <rs ref="#massaia">MASSAIA</rs> “Ma servono le belle gambe di una donna? Prima del matrimonio non deve
                  usarle, e neanche dopo.”</p>

               <p>CARDINALE “Prima e dopo non esistono rispetto all’eternità: ignorarle nella vita è
                  dunque regola di saggezza.”</p>

               <p>DAMA NAZIONALE “È saggezza ignorare ogni regola.”</p>

               <p>CARDINALE “Anzi, regola ignorare ogni saggezza.”</p>

               <p>IL MARESCIALLO (alzando il bastone di comando) “Alt!” (La <rs ref="#massaia">massaia</rs>, il Cardinale,
                  la Dama nazionale s’irrigidiscono in silenzio.) “Io sono per le avanzate rapide.
                  Questi parlamentarismi mi irritano. Riposo!” (I tre si sciolgono.) “Avanti.
                  Marsc!”</p>

               <p>CARDINALE “Ma io non ho armi, figliolo mio carissimo, non posso andare
                  all’assalto.”</p>

               <p>DAMA NAZIONALE “All’assalto si va con il cuore, Eminenza!”</p>

               <p>CARDINALE “Attenta, madama, alle parole di cui non conosci il significato. Il
                  cuore è un viscere muscoloso che sta nel petto e non gli è consentito uscirne,
                  pena la morte. È accaduto alcune volte che questo muscolo, pur restando fermo al
                  suo posto, confortasse l’uomo a grandi imprese. Le quali furono di tolleranza,
                  sacrificio e umiltà. Ma forse tu parlavi di ‘questi’ assalti?” (Mostra con
                  bonomia, coppie che cercano di appartarsi, sguardi languenti, mani che
                  s’intrecciano.)</p>

               <p>DAMA NAZIONALE (irritata) “E attenzione anche voi, allora! Queste sono scaramucce
                  in cui il cuore non ha niente a vedere.”</p>

               <p>CARDINALE “Peccato.”</p>

               <p>MARESCIALLO (alla <rs ref="#massaia">massaia</rs>, misurandole con i baffi la lunghezza di un braccio)
                  “Bella fortezza imprendibile, lo spiegamento delle tue ali è perfetto!”</p>

               <p><rs ref="#massaia">MASSAIA</rs> “Vogliamo farle ripiegare sulle retrovie?” (Nasconde le braccia dietro la
                  schiena, e subito, dentro sé corre al divano, presso il <rs ref="#giovaneBruno">giovane bruno</rs>.)
                  “Perdonami, ma quello che possono dirmi o posso dire stanotte non deve importarti.
                  Lo sai: è come se fossi in maschera.”</p>

               <p>Di colpo, dalla porta del giardino, entra IL GIARDINIERE con un vaso fiorito in
                  braccio, e senza guardare nessuno viene diritto alla <rs ref="#massaia">massaia</rs>.</p>

               <p>IL GIARDINIERE (piantandosi davanti alla <rs ref="#massaia">massaia</rs>) “Ecco il vaso che ho rubato
                  oggi. Chiama il padrone. Dov’è? Che venga. Io poso qui il mio furto” (mette il
                  vaso su un tavolino), “e tu metti il tuo. Tutti questi” (indica gli invitati),
                  “saggi o sciocchi che siano, giudicheranno. Chi tra Leonardo giardiniere e la sua
                  padrona è il maggior ladro?”</p>

               <p>LA <rs ref="#massaia">MASSAIA</rs> (mostrandogli qua e là le coppie furtive) “Non ti intendi di codice
                  penale: non si fa il processo alle intenzioni: io vagheggio soltanto il furto, tu
                  rubi e rubi senza neppur gusto, rubi per dovere. Perché il servo deve rubare al
                  padrone. E come vorresti essere giudicato con clemenza da gente che, tutta, sta
                  commettendo il tuo stesso furto? Un furto squallido, di dovere, di uso, di
                  mancanza di fantasia?”</p>

               <p>LEONARDO GIARDINIERE “Ma che cosa credi? Che a me il rubare me l’abbia insegnato
                  qualcuno? Io sono autodidatta. Io vedevo mio <rs ref="#padre">padre</rs>, come faceva, e poi, per
                  orgoglio, da solo mi allenavo finché ci sono riuscito tanto bene che mi sembrava
                  di esserci nato, con quella voglia dentro le mani; che fosse un mio diritto
                  desiderare le cose degli altri.”</p>

               <p><rs ref="#massaia">MASSAIA</rs> “Appunto. Come loro; ognuno di loro è autodidatta, come te. E anche a loro
                  sembra ora di esserci nati, con quella voglia dentro le mani, con quel desiderio
                  degli esseri altrui. Vuoi vedere?” (Al <rs ref="#maggiordomo">maggiordomo</rs>) “Pregate tutti di tacere, meno
                  le signore di una certa età.”</p>

               <p><rs ref="#maggiordomo">MAGGIORDOMO</rs> (sale su un podio e suona un gong) “Silenzio! Musica, orologio,
                  camerieri, gente in cucina, animali domestici che vi aggirate per la casa, vento,
                  tarli, scricchiolii sinistri, uomini, donne: ordine della <rs ref="#signora">signora</rs>: tacete. La
                  parola è alle signore di una certa età.” (Suona ancora il gong.)</p>

               <p>Bisbigli e rumori, parole, suoni che si vanno smorzando. Silenzio. Si ode solo il
                  tic tac dell’orologio, ma sempre più fievole e lento. Poi anche quello tace.
                  Silenzio lungo nella gran sala ove soli oramai stanno il <rs ref="#marito">marito</rs>, la <rs ref="#massaia">massaia</rs>, il
                  <rs ref="#maggiordomo">maggiordomo</rs>, Leonardo giardiniere. Ma si avverte la presenza sotto i tavolini,
                  dietro le tende, gli usci, delle coppie furtive. Ed ecco dopo la pausa di silenzio
                  totale levarsi dai più riposti angoli del giardino, dai salotti lontani, da tutti
                  i nascondigli il CORO DELLE SIGNORE DI UNA CERTA ETÀ.</p>

               <p>CORO DELLE SIGNORE DI UNA CERTA ETÀ (dapprima lento e singhiozzante, pudico, poi
                  sempre più violento finché diviene cupo e ossessivo) “Finalmente, finalmente ti ho
                  incontrato. Quanto ti ho atteso. E ora ti trovo, ma è troppo tardi. Sono una
                  povera donna, quasi vecchia. Mio figlio ha la tua età, eppure sei tu, ora lo so,
                  ora lo sento; sposare è stato un inganno, mio <rs ref="#marito">marito</rs> non mi ha mai compresa.
                  Perché non ti ho saputo attendere? Ma ora sei arrivato, tutto è abolito. Quanto ho
                  sofferto, quell’uomo è un egoista, un bruto. Prendimi, sono tua, sono nuova. Lui
                  non ha mai avuto di me che il corpo, la mia anima è vergine.” (Pausa.) “Anche io
                  sono vergine per te, ridivento pura per te.” (Sospiro lungo.) “Da anni,
                  aspettandoti, mi sono rifiutata alle sue voglie. Il tuo amore deve salvarmi, non
                  conosco che questo amore...”</p>

               <p>(A un cenno della <rs ref="#massaia">massaia</rs> il <rs ref="#maggiordomo">maggiordomo</rs> suona il gong e il coro tace.)</p>

               <p><rs ref="#massaia">MASSIA</rs> (a Leonardo giardiniere) “Hai sentito? Ognuna di loro è certa di stare
                  inventando quelle parole e quel sentimento.”</p>

               <p><rs ref="#marito">MARITO</rs> “Ma no. Si sa che le donne imparano i sentimenti dalla cattiva letteratura.
                  Questa non è una prova sufficiente.”</p>

               <p><rs ref="#massaia">MASSIA</rs> “Dunque proviamo gli uomini.” (Al <rs ref="#maggiordomo">maggiordomo</rs>) “Date la parola ai signori
                  mariti.”</p>

               <p><rs ref="#maggiordomo">MAGIORDOMO</rs> (batte ecc. c.s.) “La parola ai signori mariti!”</p>

               <p>CORO DEI SIGNORI MARITI (su un ritmo affrettato e sussurrante, poi sempre più
                  scandito) “O tu, <rs ref="#signora">signora</rs>, tu sì, raduni in te ogni eletta virtù. Tu unica, tu
                  preziosa, tu che spargi poesia e amore sui tuoi passi. Deh, credimi; non mi
                  giudicare non domandarmi come ho potuto sposare quella donna. Mi ha ingannato.
                  Pareva tanto delicata, piena di ideali, da fanciulla, e poi subito, appena
                  sposata, una megera, una serva.”</p>

               <p>(IL <rs ref="#marito">MARITO</rs> fa grandi sforzi per non essere trascinato a unirsi al coro.)</p>

               <p>CORO DEI SIGNORI MARITI (più incalzante e più chiaro) “Ma tu, tu divina creatura
                  mia, non potrai mai mai scendere così in basso. Mettersi a tu per tu con i
                  domestici, aver la testa piena di pettegolezzi, di giochi a carte, di
                  intrighi...”</p>

               <p>IL <rs ref="#marito">MARITO</rs> (che nonostante gli sforzi è trascinato nella cantilena) E CORO “...di
                  ricette, di ordinazioni, le dici ‘amore’ e ti risponde ‘il burro è rincarato’ le
                  proponi una gita al chiaro di luna e ti oppone le calze da rammendare: è gelosa
                  perfino, ora che ha perduto l’anima, ha sfasciato il corpo. Perché è una debole,
                  non è la donna che mi aveva fatto credere, ha fatto morire mia <rs ref="#madre">madre</rs> di
                  crepacuore, non era valida, come te, perfetta, adorata, tu sublime, tu bella. Sei
                  bella, mi piaci, ti voglio.”</p>

               <p>IL <rs ref="#marito">MARITO</rs> SOLO (urlando in modo da coprire il coro che ancora continua mormorando)
                  “Ma no, che storie son queste! Che cosa mi fate dire? Io sono un gentiluomo, io!
                  Io rispetto mia <rs ref="#moglie">moglie</rs>; non foss’altro perché porta il mio nome. Chi osa dire che
                  mia <rs ref="#moglie">moglie</rs> ha perduto l’anima? ha il corpo sfasciato? E mia <rs ref="#madre">madre</rs> era morta prima
                  ancora che lei nascesse.”</p>

               <p>LA <rs ref="#massaia">MASSAIA</rs> (cenno al <rs ref="#maggiordomo">maggiordomo</rs> che batta sul gong. <rs ref="#maggiordomo">maggiordomo</rs> eseguisce.
                  Silenzio) “Non dici che la verità, <rs ref="#marito">marito</rs>. Ma la verità è la vostra condanna.”
                  (Senza volere alza la voce e prende atteggiamenti da predicatore. Di qua, di là
                  spuntano teste di uomini che si mettono con attenzione ad ascoltarla. Un volto con
                  un pizzo da sotto un tavolino, un altro con mustacchi da dietro un paravento, un
                  grappolo di teste calve si sporge dalla porta delle scale, una faccia occhialuta
                  spunta da un vaso cinese. La <rs ref="#massaia">massaia</rs> parlando appunta l’indice ora contro l’uno
                  ora contro l’altro di quei volti che subito si ritraggono impauriti, per
                  riapparire con cautela, come le lumache dopo essere state toccate.) “Quando vi
                  siete sposati” (gran gesto circolare) “vostra <rs ref="#moglie">moglie</rs> era un piccolo essere fragile
                  o anche, mettiamo, uno spirito libero, come vuoi tu” (indica una testa che subito
                  scompare), “o tu” (indicando un’altra testa che scompare a sua volta), “o magari,
                  tu che non la volevi, sei stato costretto a sposarla” (puntando un terzo volto);
                  “scegliete, intanto la conclusione è sempre una. La conclusione è che dopo pochi
                  anni di matrimonio, o molti, anche questo come vi pare, ogni uomo trova che la
                  propria donna è un agglomerato di volgarità e comincia a insidiarne un’altra che a
                  sua volta per il proprio <rs ref="#marito">marito</rs> non è che una serva o, grande onore, ‘la <rs ref="#madre">madre</rs> dei
                  miei figli’.” (Ora anche molte facce femminili si affacciano qua e là.)
                  “Catalogate, gli uomini continueranno a considerarci buone per un’ora e poi a casa
                  a badare ai figli e alla cucina o al salotto, che fa lo stesso. Ma fuori dai
                  piedi, fuori dal suo cervello, se non dal suo cuore.”</p>

               <p>CORO DELLE DONNE DI PIACERE (improvviso) “Ma pagano, pagano, e in compenso voi
                  regalate loro tanti fastidi, noi tante belle malattie, tanti graziosi disgusti, e
                  certe paroline, certe mossette che non sanno più dimenticare neanche quando
                  avvicinano l’intangibile ‘<rs ref="#madre">madre</rs> dei loro figli’ le intangibili ‘figlie’ le
                  aspiranti intangibili sorelle. Perché il sesso è uguale per tutte, benché gli
                  uomini non vogliano sentirselo dire. Non è vero? Non è vero?” (Ridono.)</p>

               <p>LA <rs ref="#massaia">MASSAIA</rs> (gridando) “E a che cosa serve? Con questo le salvate le mogli e le
                  figlie e le sorelle? Destinate tutte a finire simboli per il pubblico, e luogo
                  comune per i loro uomini? Le togliete dall’assillo della materialità del vivere
                  quotidiano? dall’attrito delle minime necessità sullo spirito, dal costringere al
                  passo il corpo che andava al galoppo, il cuore che sapeva volare, e l’anima che si
                  divertiva a far capriole? E più l’uomo si sbizzarrisce in tali prove e più è
                  grande, e più stritola e più sembra generoso, e più scava precipizi nel proprio
                  cervello e più conquista. Ma la donna già sul corpo porta scadenze, regole e
                  necessità di precauzioni. Facendovi pagare come la difendete? Non fate che
                  metterle un altro limite, un valore perfino commerciale, niente di lei esula più
                  dal tangibile e dal controllabile.”</p>

               <p>CARDINALE “Figliola mia, ma la condanna biblica alla maternità non è che la
                  condanna alla materialità della vita. Bisogna accettare con riconoscenza le
                  punizioni divine e dunque fare della vita la cosa più materiale possibile.”</p>

               <p>GIOVANI FANCIULLE (irrompendo nella sala da ogni parte trascinandosi ognuna dietro
                  un cavaliere) “Vogliamo essere punite subito. Che cosa si aspetta a punirci?”</p>

               <p><rs ref="#giovaneBruno">giovane bruno</rs> (all’improvviso dal divano) “Le vedi? Le senti? Perché hai parlato?
                  Vanità, donna mia, vanità.”</p>

               <p>LA <rs ref="#massaia">MASSAIA</rs> (a se stessa) “Perché anche io avrei voluto essere punita per mezzo tuo
                  e dare i miei sensi ai tuoi figli, e rimanere ottusa nei lavori forzati della
                  casa, con l’immagine delle mie creature legata davanti agli occhi per farmi
                  proseguire, come l’asino ha il mucchietto di fieno che gli pende sul muso per
                  attirarlo avanti. Ma questa chiaroveggenza sterile a che mi serve? Né uomini né
                  donne possono accettarmi. Neanche tu che mi ami.”</p>

               <p><rs ref="#giovaneBruno">GIOVANE BRUNO</rs> “Anzi, solo io, perché ti amo. E ti ho lasciata libera perché tu
                  possa essere intera. Intégrati da sola, fatti compiuta in te medesima.”</p>

               <p>(Mentr’essi così parlano, la stanza si sarà andata riempiendo di nuovo, ma tutte
                  le madri tengono per mano le loro figlie e i loro figli, in lunghe catene; i padri
                  sono raccolti in gruppo nel fondo, sbiaditi.)</p>

               <p>CORO DELLE MADRI (gridando e spingendo avanti i figli) “Che cosa si va insinuando?
                  Noi siamo sacre. Sacre, e non criminali da castigare. I figli sono il nostro
                  orgoglio, la nostra bandiera. Viva i figli!”</p>

               <p><rs ref="#giovaneBruno">GIOVANE BRUNO</rs> (divertito) “Ma com’è bella la vita consociata. Tutto diventa
                  celebrazione, dimostrazione, acclamazione: eroismo. Brave! Bis!”</p>

               <p>CORO DELLE MADRI (con sicumera) “Certissimo. Viva i figli!”</p>

               <p>VOCE MULTIPLA E SUONO (dall’esterno, in cielo e sottoterra) “Sst! Silenzio!”
                  (Sgomento.)</p>

               <p>CORO DELLE MADRI (pavido) “Che cosa fu? Chi ci sovrasta? Dove sono i figli?”</p>

               <p>I FIGLI (staccati dalle madri) “Siamo qua, in alto. Noi saliamo e voi discendete.
                  Chi ci spinge alla superficie, chi vi trascina al fondo?” (Pianti, gemiti.)</p>

               <p>MARESCIALLO (si avanza) “Che panico è questo?” (Alla <rs ref="#massaia">massaia</rs>) “I tuoi eserciti di
                  invitati e domestici si ritraggono in fuga sotto gli sconcertanti attacchi della
                  tua ospitalità incalzante. Permetti che io assuma il comando della ritirata, e
                  ristabilisca l’ordine tra la popolazione.”</p>

               <p>(Mentre egli così parla due figli, un maschio e una femmina, in un canto, si
                  baciano.)</p>

               <p>LEI “Amore, è per sempre?”</p>

               <p>LUI “Per sempre.”</p>

               <p>LEI “Mi tradirai?”</p>

               <p>LUI “Mai.” (Si stringono.)</p>

               <p>UNA MADRE (si stacca dal coro e corre verso i due, li separa, schiaffeggia la
                  figlia, aggredisce il giovane) “Mascalzone! Assassini! L’onore di una famiglia!
                  Civetta! Seduttore!”</p>

               <p>ALTRA MADRE (accorrendo e intervenendo nella mischia) “Seduttore tu! Mascalzone
                  tu!” (Strappa via suo figlio.)</p>

               <p>(Ora anche i rispettivi padri e mariti dei quattro contendenti accorrono e
                  prendono parte alla disputa. Altre coppie di figli intanto si mettono a giurarsi
                  amore e a stringersi, altri genitori a insultarsi.)</p>

               <p>LA <rs ref="#massaia">MASSAIA</rs> (triste) “Ecco il panico è finito.”</p>

               <p>MARESCIALLO “E ora dobbiamo condurre gli eserciti alla vittoria!”</p>

               <p><rs ref="#massaia">MASSAIA</rs> (sempre più triste) “Perché? Nell’angoscia tutti udimmo una voce ammonire,
                  ma nel chiasso della vittoria ognuno si fa sordo.”</p>

               <p>MARESCIALLO “Ohibò! Sei una disfattista?”</p>

               <p>CARDINALE (lo benedice sorridendo) “...perché loro sarà il regno dei cieli.” (Alla
                  <rs ref="#massaia">massaia</rs>, serio.) “Chi ha orecchie da intendere, intenda. Ma se vogliono da loro
                  stessi, sempre, ridursi sordi? Con quanti punti esclamativi non riempiono di
                  fragore e prosopopea la loro vita qualunque? Ma tu li hai avvertiti,
                  figliola.”</p>

               <p><rs ref="#massaia">MASSAIA</rs> (piena di speranza) “Forse, <rs ref="#padre">padre</rs>, impareranno il sorriso e il sottovoce?
                  Forse, <rs ref="#padre">padre</rs>, sono ancora troppo giovani, e fanno per gioco? Non sanno neppure di
                  stare giocando?”</p>

               <p>CARDINALE “Purtroppo non lo sanno. Ma non lo sapranno mai perché sono incapaci di
                  ogni altra forma di vita.”</p>

               <p><rs ref="#massaia">MASSAIA</rs> (piangendo) “Chi ci aiuta?”</p>

               <p>VOCE MULTIPLA E SUONO (sempre dall’esterno, in cielo e sottoterra) (c.s.) “Ssst.
                  Silenzio.”</p>

               <p>(La <rs ref="#massaia">massaia</rs> ha inteso la parola, il Cardinale ne ha udito appena il suono, ma
                  tutti e due rimangono fermi in atto di devozione. Pausa lunga.)</p>

               <p>MARESCIALLO (che intanto ha disposto in file, allineato e raggruppato gli ospiti,
                  irrompe nella contemplazione dei due, con piglio sempre più militaresco) “È finita
                  la conferenza tra le potenze avversarie? Finito il linguaggio cifrato, la missione
                  segreta, plenipotenziari? E mentre voi vi perdevate in inutili divagazioni, il
                  vostro Maresciallo, sempre vigile, disponeva gli animi e la forza delle
                  popolazioni all’attacco. Mirate!” (Li obbliga a voltarsi e con un gesto circolare
                  mostra la sala con i gruppi degli ospiti graziosamente distribuiti nello spazio
                  dove prima erano i tavolini che saranno intanto stati tolti dai camerieri: la
                  tenda nel fondo è stata abbassata di nuovo a fingere la parete. Come la <rs ref="#massaia">massaia</rs> e
                  il Cardinale si volgono a guardarli, tutti gli ospiti fanno un inchino.)</p>

               <p>CARDINALE (sorridendo sottovoce alla <rs ref="#massaia">massaia</rs>) “Quando Dio, al settimo giorno,
                  prima di riposarsi, si volse indietro a guardare il mondo appena sfornato, dovette
                  avere la nostra stessa sensazione di ordine e di grazia. Là, per placarlo, occorse
                  qualche parola, qua, vedrai, basterà un gesto.”</p>

               <p>LA <rs ref="#massaia">MASSAIA</rs> (sempre più triste) “Allora è senza speranza?”</p>

               <p>IL MARESCIALLO fa un gesto e l’orchestra dall’alto suona; subito tutti i gruppi
                  d’invitati si muovono e prendono a ballare, ma quale un minuetto, quale una
                  quadriglia, chi un fox, chi un tango o una rumba, altri danze rituali votive
                  guerriere, e tutti in disaccordo con la musica che per suo conto si effonde
                  distratta e aritmica. Il movimento andrà sempre aumentando d’intensità e di
                  rumore, a poco a poco anche il Maresciallo sarà trascinato dalle danzatrici
                  pirriche a balzare in cerchio con loro, il Cardinale a prostrarsi in rito devoto.
                  Ora bambini e bambine, non si sa come raccolti, entrano, chi in camicia da notte,
                  chi nudo, chi coperto di qualche cencio e tutti strappati e insanguinati, per
                  avere scavalcate le inferriate del parco, dalla terrazza sul giardino. Il giardino
                  anche si va illuminando, gente corre e ne chiama altra, si mettono a ballare;
                  uccelli si svegliano e dagli alberi svolazzano impauriti in scena, cani abbaiano
                  correndo tra le gambe degli invitati che cadono. Uno ne trascina un altro, nasce
                  una confusione maggiore, ora sono quasi tutti in terra. La <rs ref="#massaia">massaia</rs> va al divano e
                  vi siede. Vicino al divano è rimasto ancora il giardiniere Leonardo, con il suo
                  vaso di fiori. Sembrava una colonna con il portavaso; nella luce dell’alba che
                  entra dalla terrazza, riprende i suoi normali confini. La luce dei lumi nella sala
                  è sempre fortissima ma tutta polverosa di fiati, di brandelli di fiori, nastri di
                  stoffa, di piume, di oggetti che gli invitati si buttano, fazzoletti, coltelli,
                  bicchieri, dolci, nastri, secondo la necessità della danza.</p>

               <p>LA <rs ref="#massaia">MASSAIA</rs> (chiudendosi con le braccia incrociate gli orecchi e gli occhi e, come
                  può, con le mani naso e bocca, tra sé) “Sst. Silenzio.”</p>

               <p>VOCE MULTIPLA E SUONO (c.s. ma lontanissima ora) “Ah ah ah.” (Singhiozza e pare
                  che rida.)</p>

               <p>(Tutti gli invitati caduti uno sull’altro dormono russando.)</p>

               <p>LA <rs ref="#massaia">MASSAIA</rs> (stendendosi sul divano e abbracciando i cuscini, con la bocca sul
                  bracciolo, estenuata, tra sé) “O amore mio, mio uomo.”</p>

               <p>VOCE DEL <rs ref="#giovaneBruno">GIOVANE BRUNO</rs> (remota, aspra) “Non mi commuovi, sei falsa. Ogni donna
                  onesta, per sopportare la fedeltà, finge di essersi lasciata alle spalle un grande
                  amore. Ogni <rs ref="#massaia">massaia</rs>, finita la sua giornata, ritrova un <rs ref="#giovaneBruno">giovane bruno</rs> che la
                  sollazzi. Vana sei, debole, se hai bisogno delle stregonerie per non soccombere.”
                  (Sempre più lontana.)</p>

               <p><rs ref="#massaia">MASSAIA</rs> (alzandosi alquanto sul divano) “Non te ne andare, rimani, ombra cara,
                  consolante anche se mi fai male. Dove respiri?”</p>

               <p>VOCE DEL <rs ref="#giovaneBruno">GIOVANE BRUNO</rs> (appena percettibile) “Non temere. È destino che ci si
                  incontri di nuovo. Addio fino ad allora.”</p>

               <p>(La <rs ref="#massaia">massaia</rs> rimane seduta con la testa fra le mani. Il giardiniere Leonardo fa un
                  passo avanti. La <rs ref="#massaia">massaia</rs> alza il capo, lo guarda.)</p>

               <p>IL GIARDINIERE (tornato rispettoso) “Scusa, Signora, che cosa hanno imparato a
                  fare da soli, questi signori?” (Mostra i dormienti.) “Io sono stato attento, ma
                  non ho capito.”</p>

               <p><rs ref="#massaia">MASSAIA</rs> “Non importa più, Leonardo. Ma ora spazzali via, ti prego.” (L’orologio in
                  anticamera batte otto colpi.) “Ora scenderà il <rs ref="#marito">signore</rs>. È già l’ora di
                  colazione.”</p>

               <p>LEONARDO GIARDINIERE torna dal ripostiglio dove è andato a prendere una scopa e si
                  mette a spazzare via gli ospiti. Entra il <rs ref="#maggiordomo">maggiordomo</rs> con una piccola tavola
                  apparecchiata per il caffellatte e lo porta sulla terrazza, poi abbassa il tendone
                  contro il sole. Rientra, si accorge che il gran lampadario è ancora acceso, corre
                  a spengere. Riassetta un po’ qua e un po’ là, senza vedere la <rs ref="#massaia">massaia</rs>.</p>

               <p><rs ref="#maggiordomo">MAGGIORDOMO</rs> “Quella meticolosa della padrona non avrà il coraggio di brontolare
                  stamattina, perché la casa non è ancora stata pulita. Sì e no, se abbiamo dormito
                  mezz’ora.”</p>

               <p>IL <rs ref="#marito">MARITO</rs> (entrando in veste da camera) “Non avete avvertito la signora che
                  desideravo far colazione con lei in terrazza questa mattina? Ho cose urgenti da
                  comunicarle.”</p>

               <p><rs ref="#maggiordomo">MAGGIORDOMO</rs> “Sì, <rs ref="#marito">Signore</rs>.” (Via.)</p>

               <p><rs ref="#marito">MARITO</rs> IN VESTAGLIA (va alla terrazza e siede al tavolino, annusa la marmellata,
                  tocca la frutta, dà segni d’impazienza) “Sempre in ritardo!”</p>

               <p>LA <rs ref="#massaia">MASSAIA</rs> (si alza dal divano e siede vicino a lui) “Buongiorno.” (Mangia.)</p>

               <p><rs ref="#marito">MARITO</rs> IN VESTAGLIA “Ancora in abito da sera?”</p>

               <p><rs ref="#massaia">MASSAIA</rs> “O ieri ero ‘ancora in abito da casa’?” (Imitandolo.)</p>

               <p><rs ref="#marito">MARITO</rs> IN VESTAGLIA (offeso) “Carissima, ti prego.”</p>

               <p><rs ref="#massaia">MASSAIA</rs> “Anch’io ti prego, carissimo.”</p>

               <p><rs ref="#marito">MARITO</rs> IN VESTAGLIA (alzandosi) “Che cosa è questo, <rs ref="#moglie">moglie</rs>?”</p>

               <p><rs ref="#massaia">MASSAIA</rs> (alzandosi) “Che cosa è questo, <rs ref="#marito">marito</rs>?”</p>

               <p><rs ref="#marito">MARITO</rs> IN VESTAGLIA “Non perdiamo la testa. Se sei stanca non è una ragione per
                  presentarsi in simile stato e perché la marmellata sappia di latta.” (Le tende la
                  coppa perché l’annusi.)</p>

               <p>LA <rs ref="#massaia">MASSAIA</rs> (afferra la coppa e se la getta addosso, poi in una desolazione
                  furibonda prende il bricco e se ne versa il latte sulla testa, la tazza e se la
                  spezza sulle spalle, si taglia con il coltellino del burro, si segna la faccia con
                  il tuorlo dell’uovo, e, sempre più ossessa, ha un singhiozzo che diventa ululo)
                  “Come mi salvo? Dove mi salvo? Chi mi salva? Senza pause, quando respiro?” (Non
                  riesce a tacere e a smettere di battersi.) IL <rs ref="#maggiordomo">maggiordomo</rs> (rientrando sulla
                  soglia) “<rs ref="#marito">Signore</rs>, la <rs ref="#signora">Signora</rs> non è in camera.”</p>

               <p>LA <rs ref="#massaia">MASSAIA</rs> (di colpo calmissima, senza voltarsi) “La <rs ref="#signora">signora</rs> è qui. Fatemi portare
                  una vestaglia.”</p>
            </div>
         </div>
         <div type="indipendenza">
            <div type="chapter">
               <head>VI</head>

               <p> Quel ballo lasciò tutti gli animi in sospetto della donna. L’intera provincia
                  cominciò a sussurrare. La Regina spodestata, che amava tuttavia essere considerata
                  regina, fece una congiura con le autorità e persuase le sue concittadine a non
                  frequentare più quella casa, essendo agevolissimo, diceva, impadronirsi nuovamente
                  della supremazia dei salotti che loro soltanto spettava. Tanto più facilmente ve
                  le indusse in quanto le dame di quella provincia, stato indipendente fino al
                  secolo scorso, erano ancora strette alle spalle da avi storici, e ai lati da
                  aristocrazia vera per quanto ormai indebolita dall’uso.</p>

               <p>Indotte da queste ragioni e dall’autorità della Regina, stabilirono di preparare
                  ricevimenti più fastosi di quello della <rs ref="#massaia">massaia</rs>, di seminare su lei pettegolezzi
                  quanti più potessero inventarne, di stringere pace e amicizia con le massime dame
                  delle vicine regioni. A tal fine credettero che sarebbero bastate due settimane,
                  per la terza sanciscono come legge una travolgente cortesia verso il nemico. Per
                  condurre a effetto queste deliberazioni si sceglie la Regina. Ella accetta
                  l’ambasceria e, nel tragitto alla villa massaiesca, persuade la governatrice
                  Blamban, la dama di palazzo Catamantalède e la sorella del Cardinale a preparare
                  una straordinaria rappresentazione nel locale Gran Teatro. Mostra che è a loro
                  assai facile mandare a effetto il tentativo con i rispettivi mariti sovrano
                  fratello, e promette di assicurar loro il trionfo personale sulla <rs ref="#massaia">massaia</rs>, oltre a
                  una fantasia e ricchezza di spettacolo che uccideranno per sempre il ricordo del
                  suo ricevimento.</p>

               <p>Mosse da questo discorso si giurano fede e aiuto scambievole e sperano, dopo aver
                  conquistata la supremazia tra le dame del luogo, di farsi primedonne della patria
                  per mezzo delle tre autorità: burocrazia, trono e chiesa.</p>

               <p>Quest’accordo si rivelò inutile alla risposta che il cameriere, piegato in due
                  dall’inchino, dette, sulla soglia dell’anticamera, all’ambasceria: la <rs ref="#signora">signora</rs> si
                  era, da ieri, stabilita nella Capitale, né aveva, per qualche anno, intenzione di
                  ritornare in villa.</p>

               <p>Nella Capitale, dove era andata a vivere sola, la <rs ref="#massaia">massaia</rs> aveva trovato quattro
                  stanze e una <rs ref="#serva">domestica</rs> che le fecero credere di aver recuperato la pace. Il
                  <rs ref="#marito">marito</rs>, per affari, non l’aveva seguita e, forse, per intelligenza. Le quattro
                  stanze furono camera da letto, di soggiorno, di servizio, guardaroba, due bagni
                  minimi e una cappa di fornello a fungere da cucina. Pensò la <rs ref="#massaia">massaia</rs>: “Senza più
                  esercito della pulizia da dirigere, senza più comizi da sopraintendere, assalti da
                  prevenire, sto per essere felice. Della mia <rs ref="#serva">ancella</rs> voglio diventare compagna,
                  come si legge nei libri e nelle commedie fino al Settecento”. “Come si chiama?”
                  domandò alla ragazza che le si era allora presentata. Quella esitava:</p>

               <p>“<rs ref="#serva">Zefirina</rs>,” rispose poi e tutto parve alla <rs ref="#massaia">massaia</rs> che andasse per il meglio nel
                  migliore dei modi possibile.</p>

               <p>“<rs ref="#serva">Zefirina</rs>,” continuò, “mi ascolti bene. La prendo al mio servizio, ma questo non
                  deve voler dire che lei è la <rs ref="#serva">serva</rs> e io la <rs ref="#massaia">padrona</rs>, deve voler dire prima di tutto
                  che siamo due creature che vivono nella stessa casa dividendosi i lavori: lei lava
                  i piatti e cuoce il mangiare perché io non so farlo, io procuro il denaro per
                  comprare quel mangiare, con un altro lavoro che forse lei non saprebbe fare.”
                  (Aveva infatti stabilito d’impiegarsi in una azienda del <rs ref="#marito">marito</rs>, per riposarsi
                  dall’aver comandato fin qui sentendosi a sua volta comandata.) “Non deve mettersi
                  in lotta con me, <rs ref="#serva">Zefirina</rs>, diffidare, cercare di approfittare di quanto io le
                  consegnerò, ma anzi se mi farà fare economia, se non romperà per divertimento
                  troppi piatti, se avrà cura della mia biancheria e dei miei vestiti, anche lei ne
                  godrà maggiormente quando io glieli regalerò, parteciperà anche lei al maggior
                  benessere della casa, sarà il mio aiuto, fors’anche la mia consigliera in tante
                  cose pratiche, invece che una persona da sorvegliare, da riprendere, da avviare.
                  Ha capito, <rs ref="#serva">Zefirina</rs>?” <rs ref="#serva">Zefirina</rs> rispose:</p>

               <p>“Intanto mi chiami <rs ref="#serva">Rina</rs> perché <rs ref="#serva">Zefirina</rs> non mi piace, se no me ne vado. Poi quando
                  ho fatto il mio servizio voglio le mie ore di libertà e che nessuno si occupi
                  degli affari miei. Non siamo più ai tempi degli schiavi. Siamo di carne umana
                  anche noi. A peso ci valiamo”.</p>

               <p>Questa volta fu la <rs ref="#signora">signora</rs> a esitare:</p>

               <p>“Ma appunto per questo, <rs ref="#serva">Rina</rs>, non volevo imporle doveri né darle diritti...”. Fu
                  interrotta: “E mi dia del tu, se no sto in soggezione. Finché lei mi parla sono
                  sempre una serva”.</p>

               <p>“Ma no,” avrebbe voluto spiegarle la <rs ref="#massaia">massaia</rs>, “è questo che non voglio: non voglio
                  una serva, voglio una operaia come me, se pure impiegata in mansioni diverse, per
                  lo stesso fine”, ma si trattenne e tacque, umiliata.</p>

               <p>“Se voglio rispetto lo do,” riprese la <rs ref="#serva">serva</rs>. “Si deve capire subito che i soldi
                  li ha lei, dunque lei comanda. Quello che è giusto è giusto.”</p>

               <p>Così la <rs ref="#massaia">massaia</rs> si accorse che piccola o grande la casa era sempre una macina cui
                  l’avevano legata il giorno delle nozze. Alcune spose nel girare la macina trovano
                  il loro piacere, altre un toro nascosto, altre ancora un dovere, ma tutte, dalla
                  creazione del mondo, con naturalezza girano. Perché a lei sola appariva martirio
                  arbitrario? Volle ancora cercare, con ogni volontà, una ragione che le rendesse
                  quel martirio, come alle altre donne, accetto o plausibile. Attentissima iniziò la
                  nuova vita. Per essere più certa della propria attenzione, riprese il quaderno
                  dove aveva scritto nove pagine di confessioni, e senza riguardarle, in mezzo al
                  foglio dieci scrisse in stampatello MEMORIE SECONDE; di tratto in tratto da allora
                  vi narrò quanto le andava accadendo: e non fu molto, come può assodare chiunque
                  voglia leggere il giornale fedelmente riportato qui sotto.</p>

               <div type="diary">
                  <head>MEMORIE PRIME</head>

                  <p>Salve a me, <rs ref="#massaia">donna</rs>; e ascòltati. Da oggi voglio dimenticare la nascita e la
                     morte per essere soltanto goccia di materia che trova la sua ragione
                     sufficiente nell’accanimento onde si arrotonda e mantiene. Non è infatti una
                     ostinazione, come quella del respiro fisico, il trascinamento al ripensarmi, al
                     narrarmi tutta quotidianamente, da me a me stessa, se non agli altri uomini per
                     mancanza di un vocabolario comune? Perché, altrimenti, rivivrei ogni giorno in
                     ogni atto tutta la mia esistenza come colui che sta per morire? Perché non
                     conosco l’abbandono e la distrazione e l’indulgenza? Se i vivi arrivano alla
                     morte per distrazione, per quale via la incontrerò io? O questo narrarmi e
                     rappresentarmi sempre a me stessa vuol dire che la mia vita non è che agonia? O
                     in me vive un pensiero unico che fin dall’infanzia vado avvolgendo e svolgendo
                     senza mai spezzarlo o arricchirlo? Forse a me fu dato in sorte di vivere in un
                     punto le tre età dell’uomo? Perché io non ricordo di aver mai pensato
                     diversamente da ora, né credo che un bambino possa in modo differente dal mio
                     di oggi sentire o avere sospetti di idee e curiosità di ragionamenti quali io
                     sorprendo ancora in me pur su cose che ho già vissute.</p>

                  <p>Posto questo è possibile accettare che per me ricordo sia vita e non nel mondo
                     della mente, come avviene, ma nel mondo delle azioni: ossia, ricordando io creo
                     l’avvenimento. Potrei anche dire prevedendo, se io, ripeto, fin da piccola non
                     avessi tutto previsto, forse disposto. Quanto allora fu stabilito tra me e il
                     destino si avverò più tardi, e inutilmente alcune volte io volli rompere quei
                     patti assurdi fatti nell’infanzia con una potenza immobile. Quei patti sono
                     rimasti come necessità fatale, e ormai conosco che la mia vita dentro me è
                     compiuta. Potrei già tutta narrarla, benché io non abbia ancora trent’anni,
                     come, se non avessi nutrito ancora qualche speranza di rivolta, avrei potuta
                     narrarla dieci anni fa, o, se non m’avesse vinta la pigrizia di dover superare
                     le forme comuni di quanto per me accadeva nell’eccezionale, avrei potuto fare
                     nei primissimi anni.</p>

                  <p>Chi sa questo è inutile aspetti la vecchiaia come epoca di ripensamento e
                     conclusione, che anticipi la morte per incontrarla con germinanti illusioni.
                     Chi sa questo può parlare della propria vita prendendola in qualunque punto del
                     tempo, foce o sorgente, senza che la densità muti, senza che ne muti la
                     dimensione.</p>

                  <p>Parliamo ancora: ma oggi io ascolterò e tu dirai.</p>

                  <p>La prima costante angoscia della mia vita è la morte del <rs ref="#padre">padre</rs> e della <rs ref="#madre">madre</rs>:
                     sola inaccettabile paura che io conosca. Non posso vincerla, non so
                     persuadermene. Non posso che augurarmi, per un motivo qualsiasi a un qualsiasi
                     momento, di mettermi a dimenticare queste due creature essenziali. E forse
                     neanche l’odio riuscirebbe tuttavia a farmi accettare l’arbitrio di tale
                     necessità, l’ingiustizia di una certezza che può con la sua imminenza
                     travolgere ogni altro interesse. Non basta io mi dica essere una legge naturale
                     né mi basta non pensarvi come per istintiva sapienza è uso tra i fanciulli e
                     gli uomini. Basta che una sola creatura, e sia pur stata io quella, si renda
                     conto ogni giorno di quanto tra un’ora, un mese, un anno o un secolo deve
                     accaderle, perché tutto il genere umano paghi in lei il castigo del peccato
                     originario.</p>

                  <p>Il mio senso comune quando gli accenno queste cose risponde:</p>

                  <p>“Perché <rs ref="#padre">padre</rs> e <rs ref="#madre">madre</rs> a te non furono che <rs ref="#padre">babbo</rs> e <rs ref="#madre">mamma</rs>, come amanti, membri
                     della società, soldato, femmina, non li conoscesti né ora sai vederli; quasi ne
                     ignori il nome e certo il luogo e l’anno della nascita. Ti precedono e vorresti
                     ti fossero al fianco e dietro come il tempo e lo spazio”.</p>

                  <p>“È vero, non seppero di me fare che una <rs ref="#figlia">figlia</rs> nel modo più supino ed egoista;
                     che è nel volto della <rs ref="#madre">madre</rs> voler ritrovare il primo paesaggio, nel corpo del
                     <rs ref="#padre">padre</rs> il primo albero su cui ci arrampicammo, sui nostri sonni sapere che
                     scendono le palpebre loro e la loro fronte ci copre come il tetto della casa.
                     Mangiare è sentire il sapore che essi mi insegnarono nei cibi; e vedere, ora
                     che ne sono lontana, non è che il ricordo o la ricostruzione di come loro
                     vedevano la stessa cosa e me la dimostravano.”</p>

                  <p>“Tuttavia rimanevi sola nel tuo baule e spesso li ignoravi. Ti avventuravi
                     senza aiuti nei sonni e nei risvegli e quando ti hanno chiamata li hai seguiti
                     senza riconoscerli.”</p>

                  <p>“Ma non potei non seguirli. Mi salvarono dalla nascita lasciandomi maturare
                     senza gelosia alcuna in quel secondo grembo per altri semi. A loro modo, povere
                     creature monche nel compito quotidiano della vita, come possono ci conducono e
                     aiutano. Ogni genitore sempre ha bisogno di ridurti mutilo appena vagisci, se
                     no faresti escursioni in regioni ardue e a lui ormai interdette; ha bisogno di
                     farti presto dimenticare perché nascesti, di buttarti via gli strumenti di
                     tortura che ti eri legati addosso per fartene più tardi massacrare e riscattare
                     il mondo. Ti amano a patto che tu sia uomo della loro razza, ti segnano intorno
                     i confini per saperti entro quelli salvaguardare.</p>

                  <p>“All’anima credono, in buona fede, di poter provvedere più tardi. In cammino
                     poi sovente la dimenticano. Una <rs ref="#madre">madre</rs> è colei che domanda: ‘Hai mangiato
                     abbastanza? Hai freddo ai piedi?’. E il <rs ref="#padre">padre</rs>: ‘Il tuo lavoro procede? Parlami
                     delle tue speranze, conducimi dentro i tuoi desideri’. E perché siamo ancora
                     nella sfera del pianeta quando ti accorgi che su loro poggi i piedi e li usi
                     come radici per alzarti verso il cielo, che quei due punti ti delimitano il
                     posto nell’infinito e nell’eterno, i due si consumano e muoiono, e a te pare
                     che la catena degli uomini si sciolga, i giorni non trascorrono più in fila ma
                     a caso, senti che il mondo non ha uncini, e l’anima è arbitraria.”</p>

                  <p>Pensiamo insieme. E se andassero ad attenderci? Per aiutarci nell’altro arrivo
                     come ci aiutarono nell’umano? Forse per questo quando un figlio muore prima dei
                     genitori lo sgomento avvolge fino agli estranei; non basta più pensare che la
                     morte ci sta sempre al fianco e non è l’età a determinarla. Quanto viene a
                     mancare al <rs ref="#padre">padre</rs> e alla <rs ref="#madre">madre</rs> nell’atto in cui si fissano, l’occhio immoto e la
                     bocca pendente, non sembra essere la loro propria ragione vitale ma il fiato
                     comune dell’esistenza, il Dio. Il quale si annuncia allora nel soffio
                     crudelissimo onde la nostra vita continua anche senza più intendimenti umani o
                     ragioni fisiche. Berlo, masticarlo, esprimerne un sapore che ti avverta dove è
                     nascosta, ora sì, la ragione verso cui dalla nascita si sono affrettati, i due,
                     e così tolleravano l’idea della morte propria e altrui, ma non del figlio, e
                     invece nel figlio appunto fu loro tolta. Così negli uomini la morte da
                     conquista si fa squallida speranza.</p>

               </div>
               <div type="diary">
                  <head>MEMORIE SECONDE</head>

                  <p>Capitale – Mercoledì; 1 Febbraio – Preso possesso (ancora, ancora un possesso)
                     del mio ufficio.</p>

                  <p>Più tardi conosciuto <rs ref="#Muriel">Muriel Lale</rs> e il <rs ref="#baroneDiLale">barone marito</rs>.</p>

                  <p>Giovedì 2 – Gran voglia di divagare: ma fino a domenica, che è vacanza, non si
                     deve. Pazienza, cuor mio, e volontà.</p>

                  <p>Venerdì 3 – Domenica, domenica arriva.</p>

                  <p>Sabato 4 – Che cosa scriverò? Eppure un diario va scritto ogni giorno. E se Dio
                     vuole, buona o cattiva, ecco buttata giù una riga anche per oggi. Il bluff è
                     nelle regole del gioco. (Bassa consolazione.)</p>

                  <p>Domenica 5 Febbraio – Buongiorno, Domenica, eccoti a me. Ma io me ne vado, o
                     giorno vuoto di senso quotidiano, io me ne vado finalmente girovagando fuori da
                     me stessa e dall’ufficio e dai compromessi e dagli impegni. Ti lascio sola e
                     nuda; e ignuda e sola, come Silvia al fonte, lascio in attesa questa pagina
                     assetata di inutili confidenze. Ora e per sempre addio sante memorie, con quel
                     che segue.</p>

                  <p>Domenica 5 Marzo – Sei ancora qui, Domenica, dopo un mese? Eppure ti avevo dato
                     un lungo addio. Conviene dunque parlarti un poco, se hai saputo tanto
                     attendermi. Ma che cosa dirti? In trenta giorni non mi accaddero che ufficio e
                     casa, casa e ufficio perciò pensavo di aver già perduta la partita, quando poco
                     fa la sorte mi ha rimesso in mano una bella carta. Vedila: stanotte ho sognato
                     che andavo al patibolo, lieta. Il corteo funebre traversava campi bellissimi di
                     grano alto e per la prima volta dopo il matrimonio li vedevo nella loro essenza
                     vera che è di raccogliere la luce e il calore e portarli traverso lo stelo
                     nella terra profonda a dar vita ai semi. Perciò ognuna di quelle spighe
                     immature mi sembrava lo sguardo sparso e tenero delle donne che aspettano il
                     primo bambino; un senso di laboriosa comprensione, di maliziosa fiducia. Con lo
                     stesso sentimento mi conducevo io al trapasso che è il primo calore di cui il
                     mio corpo si è fatto forte e maturo nutrendo la mia radice. Ma ognuno non può
                     penetrare, se pure la penetra, che la sua propria morte; così, benché io fossi
                     tutta immersa in una fervida serenità andandole incontro, come si vanno
                     incontro una nell’altra le stagioni, mia <rs ref="#madre">madre</rs> che mi accompagnava, non poteva,
                     non doveva accettare che io fossi beata. Si arrovellava, piangeva, mi toccava
                     le spalle. Io potevo capirla e le dissi, per aiutarla: “Pensa, <rs ref="#madre">mamma</rs>, che forse
                     da morti non ci sono più servitori per nessuno”. Scosse il capo; i prati e la
                     strada si macchiarono di pozze d’ombra, il cielo di nubi. Insistei: “Credi che
                     anche là dovremo dare ordini?”. Mi baciò le mani, il suo capo era fasciato a
                     lutto, io ero in brandelli e gli insetti delle carceri mi correvano sul collo,
                     in fondo alla via stava un ceppo nero a segnare il mio limite vivo; però lo
                     sgomento mi prese soltanto quando vidi che sulle siepi di mirto ai lati della
                     strada erano disposti i mobili della mia casa, impolverati consunti schiodati.
                     Letti seggiole scaffali testimoniavano, sul passaggio, del mio disordine.</p>

                  <p>Scongiurai la <rs ref="#madre">mamma</rs> perché appena io morta se ne occupasse, ma lei intenta nel
                     suo dolore non mi capiva, non sapeva che mettermi le dita sulle labbra e sugli
                     occhi, e guardarmi. Allora stabilii di rimandare la mia morte. La rimandai,
                     ricordo bene, “alla prossima settimana”.</p>

                  <p>Ora io mi domando: “È lecito? Se voglio morire, può un pensiero casalingo
                     distrarmi dalla suprema delle azioni? E perché può? Quale Dio ha regalato alle
                     inezie un peso tanto grande da trattenerti qua o là, dove tu non vuoi essere,
                     come le parole che in se stesse non esistono e si trascinano dietro forze
                     tenaci? Dove è la zona in cui sgombero e morte si equivalgono, amore e cucina
                     si fronteggiano?”.</p>

                  <p>Lunedì 6 – Sono stata a un ricevimento ieri. In un angolo una creatura
                     conversando piangeva. Piangeva senza lacrime, senza singhiozzi, senza
                     lenimento, le si scioglievano i capelli, le tremavano le mani, la gola pulsava.
                     Mentre mi avvicinavo a lei per confortarla vidi che il suo vestito era molto
                     brutto e il mio molto bello, e la mia tenerezza dilagò: “Non tema, <rs ref="#signora">signora</rs>, si
                     soffi pure il naso, si passi le mani tra i capelli, sospiri, nessuno l’ha
                     veduta e ora sono io qui a ripararla”. Mi guardava. Anche lei subito vide che
                     il mio vestito era molto bello il suo molto brutto, e divenne aggressiva: “Io,”
                     sibilò, “sono poverissima”. È difficile rispondere a una affermazione di tal
                     genere, anche non rispondere è difficile, allora parlai a modo mio: “Uno che sa
                     piangere in una festa non è povero”.</p>

                  <p>Mi capì.</p>

                  <p>“Già,” rispose, “se c’entrasse. Ma è per una altra ragione. Io sono sposata da
                     tre mesi, sono innamorata di mio marito, mio marito è innamorato di me; dovrei
                     essere felice. Non lo sono, anzi sono infelice, disgraziata, derelitta.”</p>

                  <p>“Prima che cosa faceva?”</p>

                  <p>“Prima insegnavo matematica. Inimmaginabili punti, interminati numeri, e voi
                     aracnei rapporti di giranti piani, e tu incognita immane, perché vi ho
                     abbandonato?”</p>

                  <p>“Queste cose,” ho risposto citando un autore prediletto, “non si sanno mai
                     bene.”</p>

                  <p>Capì ancora: “Purtroppo,” riprese in un soliloquio da eroina antica, “per amore
                     abbandonai i numeri, ma io amavo l’uno, l’uomo, un uomo. Perché non mi hanno
                     detto che nella materia non è come nell’astrazione, che uno più uno non fa due,
                     ma tre? Moglie marito fantesca?”</p>

                  <p>E prese a lamentarsi della fantesca che...</p>

                  <p>Mercoledì 8 – Da qualche tempo mi accade andando per via di guardare la gente
                     che passa ridendo, i giovani che cantano, i bambini che disubbidiscono alla
                     tata e vorrei fermarli, dire: “Non crescete, non tornate a casa. L’età adulta e
                     le case creano le società, la convivenza, la servitù”.</p>

                  <p>Giovedì 9 – Ci è stata dichiarata guerra. Le cause sono molte, le speranze
                     nostre grandissime, le ragioni innumerevoli, gli strascichi imprevedibili, gli
                     effetti discussi. Di sicuro non ci saranno che i morti. Per me spero che se
                     bombe devono cadere su fabbriche civili, cadano sulla nostra villa e mi
                     sbarazzino a un tempo della ricchezza e della responsabilità. Ma nessuno
                     ucciso, o io sola. Non mi piace la salvezza a patto della morte altrui. Se
                     metteranno le tessere per i viveri <rs ref="#serva">Zefirina</rs> avrà un margine così esiguo per
                     rubarmi sulla spesa che non metterà più conto di sorvegliarla.</p>

                  <p>Giovedì 23 – Sono passate due settimane dalla dichiarazione di guerra. Ho
                     riletto quanto ho scritto il 5 marzo. Ognuno in ogni avvenimento terrestre
                     colloca prima di tutto la propria avventura particolare, sia di spirito sia di
                     materia: l’industriale il possibile arricchimento, la <rs ref="#madre">madre</rs> la morte dei figli,
                     il politico l’accrescimento o il declinare della sua porzione di potere e così
                     via con desideri speranze attività contingenti. Pure tutti in quei momenti si
                     sentono nobilissimi disinteressati magnanimi e storici; ognuno di coloro che ha
                     già fatto i conti fino al centesimo per vedere quanto la guerra gli frutterà o
                     gli sottrarrà, se leggesse quanto ho scritto di desiderare per me, mi avrebbe
                     in gran dispregio. Eppure non ho augurato la morte a nessuno e appena la
                     distruzione di certi dati muri in luogo di altri maggiormente amati dai
                     proprietari, o maggiormente utili alla società. Se quel desiderio fosse stato
                     espresso da un prigioniero a proposito della carcere che lo racchiude, tutti lo
                     avrebbero trovato giusto.</p>

                  <p>Sabato 25 – La guerra fiorisce, l’animo mio si stacca da me e girovagando per
                     la storia degli uomini si domanda perché non è possibile dare un solo valore
                     alle parole e un solo modo di usarle, o che le idee siano come acqua e si
                     adattino a chiunque raggiungono. Io preferisco il primo sistema, ma gli uomini
                     forse il secondo, che trova conforto in molte religioni e in qualche mito.</p>

                  <p>Martedì 28 – Ed ecco la guerra mi ha suggerito un sogno ma anche questo è
                     andato a finir male, come al solito.</p>

                  <p>Ero sulla terrazza e guardavo paracadutisti gettarsi da invisibili aeroplani.
                     Il cielo tutto con gli omìni pioventi e gli ombrelloni bianchi pareva il mare
                     d’estate quando migrano le meduse. Scendendo e navigandomi intorno i
                     paracadutisti rimanevano impigliati nelle corde tese della biancheria, allora
                     dando calci all’aria tutti insieme mi gridavano contro, e io, correndo dall’uno
                     all’altro, or all’uno or all’altro mostravo la biancheria e dicevo: “Non
                     riconosci le tue camicie? Ecco i tuoi fazzoletti. Chi è custode dei tuoi riposi
                     se non io che ti faccio sempre trovare freschissime lenzuola nel letto? Di che
                     cosa vi lamentate, contro chi gridate? Le terrazze sono delle massaie a che vi
                     stendano i bucati fatti per gli uomini. È passato il tempo in cui dai torrioni
                     gli amanti mal lavati guardavano le stelle, il tempo in cui le giovinette
                     tappate per settimane dentro la medesima camicia avevano modo di sospirare su
                     una pianta di basilico. Tutto il tempo è passato, tutta la poesia del mondo è
                     trascorsa per una donna, da quando voi uomini le mettete sulle spalle la casa.
                     Mangiare è sapere un giorno prima quanto masticherai il giorno dopo, sapere
                     quanto costa, sapere come fu fatto, paventare lo spreco, dubitare il furto;
                     dormire è annusare a ogni respiro la varecchina nelle federe; leggere è stare
                     con l’orecchio teso che la cameriera non venga a dirti che c’è il conto del gas
                     o si è rotto il rubinetto del bagno; guardare dalla finestra è vedere i
                     domestici della casa di fronte che battono i tappeti. La primavera è naftalina,
                     l’estate flit, l’autunno canfora, l’inverno segatura. E tutto l’anno Radio
                     Sidol Vim Lux Persil Ata e quanti altri prodotti quante altre nazioni
                     forniscono. Voi volate, noi stiamo a terra. Ci portate appena, dei vostri voli,
                     i paracadute rovinati, perché vi si rammendino, smacchino, pieghino, ripongano.
                     Tuttavia sorridiamo. Ma ecco vi lamentate perché le nostre funi (per i vostri,
                     i vostri bucati) vi intralciano, e ripartite a cercare nel cielo qualche
                     angelella”.</p>

                  <p>Gli aviatori infatti dopo avere alquanto dondolato tra le corde ora con un
                     salto morbido s’innalzavano e diffondevano. Parevano tondi sbadigli
                     dell’aria.</p>

                  <p>“Ma quell’angelella, povera anima, se veramente la amate, non sposatela, non
                     buttatela tra noi donne. Anche lei ben presto avrebbe le ali gualcite e
                     macchiate d’unto, dovrebbe con i suoi mezzi lavarle e stenderle ad asciugare
                     sulle terrazze. Voi tornando vi ci impigliereste e le credereste magari camicie
                     da notte della vicina, e vostra moglie, senza quell’importante attributo che da
                     fanciulla la reggeva nei cieli al vostro fianco, vi sembrerebbe opaca e
                     colpevole.”</p>

                  <p>Gli aviatori erano lontanissimi e certo non mi udivano ma io sapevo che se
                     anche fossero stati tra le mie braccia non mi avrebbero udito. Ci sono discorsi
                     che gli uomini non odono.</p>

                  <p>Venerdì 31 – Quando sono all’ufficio il pensiero della casa non mi abbandona, e
                     appena sono in casa dimentico perfino che esista l’ufficio. Dunque la mia
                     natura, la mia funzione, la mia verità è quella casalinga? Ma ho paura si
                     tratti d’incubo. Questi perché accettati in massa dall’umanità traverso la
                     catasta immane degli anni, essendo i più futili e dimenticati, si sono fatti
                     inestricabili.</p>

                  <p>Sabato 1 Aprile – La guerra è tutta intorno agli orli della nostra patria e
                     dentro la patria tuttavia la nostra anima può sonnecchiare in misere abitudini
                     o trasvolare i fuochi e posarsi nel sonno dei tempi trascorsi o avvenire,
                     sognare le vie dell’uomo, pace o guerra, davanti agli occhi del Signore e che
                     Egli ne livelli tutti i sentieri.</p>

                  <p>Domenica 2 – Non vorrei mai stare a casa. La mia casa per il mio cuore, che si
                     fa ogni giorno più vano e aggressivo contro la mente, è divenuta la via
                     dell’inferno perché è vero che chi va per due vie cadrà in un tratto. Ma i
                     pazzi dovranno essere salvati.</p>

                  <p>Lunedì 3 – Tra poco sarà Pasqua, e tuttavia intorno ci sarà ancora la guerra.
                     La Pasqua non può oramai più non scoccare e forse in quell’ora la guerra si
                     cancella fino a Caino, cui tutti gli uomini guardano con pietà e rispetto. Ma
                     penso alle guerre mai sorprese dalla Pasqua, quando Caino era ancora senza
                     scampo maledetto.</p>

                  <p>Martedì 4 – ... no... No... NO!</p>

                  <p>Mercoledì 5 – Se avessi scritto ieri, avrei parlato soltanto dei tormenti dei
                     tormenti dei tormenti della casa. No no e no.</p>

                  <p>Mercoledì 12 – Per una settimana non ho scritto per non soggiacere al demone
                     umiliante. Ma oggi <rs ref="#serva">Zefirina</rs> mi ha fatto conoscere la viltà della megalomania, e
                     questo è bene. Mi porta la cena e dice:</p>

                  <p>“<rs ref="#signora">signora</rs>, permette le dica una cosa? È stata eletta regina del casamento!”.
                     Ripete fortissimo applaudendo: “Regina regina del casamento! Scusi,” dice poi
                     in fretta, “andiamo al sodo. In questo palazzo ci sono venti appartamenti con
                     diciannove padrone di casa perché quello dell’interno 5 è scapolo. Tra le
                     diciannove signore lei è stata eletta regina, da noi serve, dai portinai e dal
                     mondezzaro. Abbiamo fatto una gara. Per una settimana abbiamo portato i bidoni
                     dell’immondizia in portineria e aspettavamo lo spazzino e lo spazzino,
                     testimoni i portinai, apriva a uno a uno i bidoni calcolava la quantità dei
                     rifiuti e, tenuto conto di quante persone c’erano in quella famiglia, stabiliva
                     chi aveva più roba. <rs ref="#signora">Signora</rs>, ha vinto, è stata acclamata all’unanimità regina.
                     Io l’avevo sempre detto che lei è una gran <rs ref="#dama">dama</rs>, che della verdura mangia le
                     sole foglioline al centro, e mai i nervi, i grassi della carne; credevano che
                     imbrogliassi, ora l’hanno visto, ora lo sanno. Può andare a testa alta per le
                     scale di questo palazzo e sì che ci sono famiglie di dieci persone. Sono fiera
                     e orgogliosa di servirla, <rs ref="#signora">Signora</rs> Maestà!”.</p>

                  <p>Giovedì 13 – Ieri ho annotato quanto <rs ref="#serva">Zefirina</rs> mi ha detto e mi sembrava
                     divertente, ma oggi rileggo e ne sento lo squallore. Vanto competizione
                     bramosia guerra, è un fiume che non si arresta dal correre alla sua foce anche
                     se la sua foce sbocca nei più riposti luoghi della morte.</p>

                  <p>Venerdì 14 – Mio <rs ref="#marito">marito</rs> vuole che io torni a casa per Pasqua e gli antenati
                     vogliono venire a passarla qui da me. Ma io andrò con <rs ref="#Muriel">Muriel</rs> nella sua campagna
                     celeste. Voglio vedere lei, come fa la padrona di casa.</p>

                  <p>Sabato 15 – Pentimento per l’ultima frase di ieri.</p>

                  <p>Giovedì 20 – Giovedì santo. La Pasqua è vicinissima e io non riesco a
                     mutarmi.</p>

                  <p>Sabato 22 – Mentre uscivo stamani hanno sciolto le campane e la portinaia si è
                     alzata in piedi poi inginocchiata contro una sua seggiolina sul marciapiede e
                     piangeva. Le ho domandato perché, risponde perché è afflitta di avere dentro di
                     sé un quinto bambino e certo Gesù risorgendo legge in lei questa sua pena e ne
                     è contristato. Non vorrebbe il bimbo per povertà; non sa come nutrirlo,
                     coprirlo, curarlo, perfino di tempo scarseggia con il servizio della portineria
                     e gli altri quattro figliolini; pure, se Dio glielo ha mandato, vuol dire che
                     va fatto così e lei dovrebbe rallegrarsene come la prima volta che le capitò,
                     ma ora proprio non ci riesce più, non riesce ad avere che amari presentimenti.
                     Il discorso della portinaia era intricato di lacrime e d’affanno e di rapidi
                     segni di croce ch’ella si andava facendo sulla fronte e sulla bocca; tuttavia
                     dal piccolo corpo deformato le alitava un calore fervido che ha obbligato me ad
                     abbracciarla e lei a sorridermi.</p>

                  <p>In chiesa a messa alta c’era, al posto del catafalco in mezzo alla navata, il
                     Presidente della Repubblica. Egli è bello potente et robustoso e forte, ma non
                     illumina.</p>

                  <p>Lale – Domenica di Pasqua – <rs ref="#Muriel">Muriel</rs> è venuta a prendermi con la sua macchina e
                     mi ha portato qui dove la terra è grigia e l’erba azzurra. Alcuni aranci
                     seccati sui rami sono bianchi. <rs ref="#Muriel">Muriel</rs> pare di vetro e quando parla squilla. Suo
                     marito, che non stima le donne ma cui le donne piacciono, la tiene nella
                     pigrizia più rarefatta e si occupa lui di tutto, casa e tenuta, rivede ogni
                     sera la lista del cuoco per i pasti del domani. <rs ref="#Muriel">Muriel</rs> non ha ancora capito con
                     precisione a che cosa serva un cuoco in una casa e come il cibo le venga sul
                     letto la mattina, sulla tavola il giorno. Dice: “Qualcuno lo fa? Io credevo si
                     staccasse dagli alberi”.</p>

                  <p>Lunedì 1 Maggio – Sono ancora a Lale, perché il signore Iddio in questo luogo
                     mi fortifica di esempi. Il <rs ref="#baroneDiLale">barone di Lale</rs> nei giorni scorsi, benché fossero
                     giorni santi, mi ha fatto una corte sempre più serrata, presente sua moglie che
                     non cessava dallo squillare. Io non so come si fa quando si è corteggiati e
                     questo non saperlo pare che abbia fatto tramutare il corteggiamento in amore,
                     almeno a quanto afferma <rs ref="#baroneDiLale">Lale</rs>. E finalmente, poiché stamattina dovevo partire,
                     ieri sera dopo cena mi ha convinta a una notturna passeggiata piena di stelle e
                     di robusti desideri. <rs ref="#Muriel">Muriel</rs>, per suo conto, andava e veniva sulla terrazza
                     della fattoria sussurrando poesie. <rs ref="#Muriel">Muriel</rs> sa un numero sbalorditivo di poesie
                     in ogni lingua ma non le dice mai a nessuno, le mormora a se stessa quando ha
                     bisogno di ricaricare la squilla. <rs ref="#baroneDiLale">Lale</rs> e io ci mettemmo a camminare intorno
                     alla casa e ogni volta Lale allargava i giri e mi portava più lontano
                     accennando a qualche suono della campagna, alla possibilità di maggiore
                     contemplazione della natura quando si ha vicina una creatura ecc. Al quarto o
                     quinto giro eravamo abbastanza lontani dalla fattoria, perché egli potesse
                     cercare con minuzia un punto in cui la strada era alquanto riparata da un
                     cespuglio di fiori e lì buttarsi a terra e abbracciarmi le ginocchia ripetendo
                     che mi amava. La prima volta che ti capita una cosa simile è divertente stare a
                     vedere come tutto si svolge secondo quanto fu stabilito e imparasti in certi
                     libri; ora a me toccava allontanare dalle mie gambe la sua testa ed è quello
                     che ho fatto tirandolo per i capelli. Finalmente si è rialzato e cercava di
                     abbracciarmi ma io, seguendo sempre la memoria di passate letture, mi avviai in
                     fretta verso la fattoria ripetendo “Vergogna, se <rs ref="#Muriel">Muriel</rs> sapesse” e lui
                     m’inseguiva abbracciandomi tanto stretta che alla fine mi obbligò a fermarmi e
                     mi mise in un serio imbarazzo perché i testi a quel punto dicono di cedere
                     all’irresistibile desiderio, di abbandonarsi tremando, il che non mi
                     persuadeva. Tuttavia <rs ref="#baroneDiLale">Lale</rs> dovette credere che io mi attenessi a questa versione
                     perché mi si agganciò in modo pericoloso e già mi aveva dato qualche bacio sul
                     collo, quando a un tratto sentii che le sue labbra rimanevano sospese, il suo
                     respiro corretto, le mani diventavano gentili, poi educate, e infine
                     addirittura ignare del mio corpo che ancora trattenevano. Lo guardai: tutto lui
                     pareva si andasse addormentando, fosse già entrato in un’altra aria, ma i suoi
                     occhi da persi si facevano acutissimi e fissi in un punto che era alle mie
                     spalle. Allora lenta mi sono voltata dentro il cerchio distratto delle sue
                     braccia.</p>

                  <p>Verso noi, in fondo al viale sotto le stelle bianche, si avanzava un piccolo
                     uomo buio con un gran involto tra le mani. Si avanzava sempre più cauto via via
                     che avvicinandosi a noi ci riconosceva; se avesse potuto certo si sarebbe
                     nascosto o sarebbe fuggito, ma pareva ipnotizzato dalla vista del mio compagno
                     e il mio compagno a sua volta dalla vista di lui. Io non lo avevo mai veduto.
                     Gli occhi di <rs ref="#baroneDiLale">Lale</rs> diventavano sempre più freddi e ora si aggrottavano, l’altro
                     pareva perdere l’equilibrio, cominciò a cercare l’orlo dei prati tentò di
                     schiacciare sotto il braccio l’involto, di affrettare il passo. Quando ci fu
                     davanti si tolse con molta unzione il cappello, poi di corsa raggiunse la prima
                     traversa e scomparve. <rs ref="#baroneDiLale">Lale</rs> stringeva le labbra senza ricordarsi di me. Prese a
                     camminare a gran passi verso casa e io affrettandomi dietro lui lo sentivo
                     digrignare i denti, a un tratto si voltò e m’impugnò per il vestito sul petto
                     scotendomi. Certo pensava di scuotere così l’uomo dall’involto, e mi soffiava
                     in viso: “Canaglia, tutto mi ruba. Ecco dove finiscono i miei polli, le mie
                     verdure, il burro, l’olio, il riso. Ora che siamo in guerra. A qualche sua
                     ganza, certo, li porta. Razza da galera, i cuochi. E perché farciscono bene un
                     fagiano ingoi ogni sopruso”. Mi ha fatto tanta pena.</p>

                  <p>Cose ben più alte di un desiderio amoroso hanno da me già distolto i cuochi e
                     le cameriere e i maledetti maggiordomi.</p>

                  <p>A casa si è dimenticato di darmi la buonanotte; è andato subito in dispensa a
                     riscontrare le provviste. Credo che sia rimasto là fino all’alba perché stamani
                     si è alzato tardissimo, disfatto e con le occhiaie violette. Mi ha guardata,
                     ignaro di dovermi ricondurre in città, dimentico delle sollecitazioni amorose
                     della notte. Aveva gli occhi tondi dei polli, il naso pareva una grossa pera, e
                     la bocca quella di un luccio. All’occhiello invece del solito garofano aveva un
                     mazzolino di prezzemolo e tutto puzzava d’aglio.</p>

                  <p><rs ref="#Muriel">Muriel</rs> invece squillava dolcissimamente stamani, dopo i suoi gargarismi di
                     versi, e in un soffio mi ha accompagnato qui.</p>

                  <p>Lale addio.</p>

                  <p>Martedì 2 Maggio – Capitale – Ho mandato <rs ref="#serva">Zefirina</rs> a pulire i davanzali delle
                     finestre di fronte, nel cortile. Ma l’affittuaria di quelle finestre pare si
                     sia molto offesa alla vista di <rs ref="#serva">Zefirina</rs> con lo straccio in mano e l’ha
                     incaricata di dirmi parole che <rs ref="#serva">Zefirina</rs> non mi ha voluto ripetere. <rs ref="#serva">Zefirina</rs>
                     purtroppo mi si è affezionata, ma non come io volevo, da creatura umana, bensì
                     da cane, da schiava: per cui dovrò licenziarla.</p>

                  <p>Mercoledì 3 – Ci ho pensato. Licenzierò me stessa. Sono io che non so essere né
                     compagna né padrona.</p>

                  <p>Venerdì 12 – Che cosa scrivere?</p>

                  <p>Domenica 21 – Tanto tempo fa oggi, sono nata. Miei astri furono Giove e
                     Saturno.</p>

                  <p>1 Giugno – Non riesco ancora a capire come si fa ad adattarsi, e come faccio io
                     tuttavia a seguire con scrupolo il mio dovere, senza avere ancora nemmeno
                     accettato che questo sia il mio dovere.</p>

                  <p>8 Giugno – Che cosa continuo a fare? Sto per dimenticarmi perfino quale prova
                     vado tentando. Mi muovo dentro che cosa? e per afferrare che cosa?</p>

                  <p>20 Giugno – Domani sono sei mesi. E niente di fatto. Rileggo.</p>

                  <p>21 Giugno – Accidenti.</p>
               </div>
               <div>
                  <p>Con questa parola la <rs ref="#massaia">massaia</rs> conchiuse le sue memorie e la sua vita cittadina.
                     Sigillò il quaderno, chiamò <rs ref="#serva">Zefirina</rs>, le consegnò le chiavi dell’appartamento e
                     il contratto di affitto per un anno, le regalò tutto quanto era in casa, mobili
                     biancheria abiti stoviglie argenti e opere d’arte e tutto il denaro che aveva,
                     poi volle andarsene. Ma chiusa la porta alle sue spalle sentiva ancora <rs ref="#serva">Zefirina</rs>
                     ululare di terrore e raccomandarsi a Dio che la <rs ref="#signora">Signora</rs> rientrasse in sé, che
                     nessuno mai avrebbe creduto a tanto regalo, che l’avrebbero messa in carcere
                     per ricatto, per raggiro. “È vero,” pensò la <rs ref="#massaia">massaia</rs>, “sbaglio sempre.” Risalì
                     e ingiunse a <rs ref="#serva">Zefirina</rs> di seguirla da un notaio davanti al quale fece un atto di
                     donazione in regola e questa volta, mentre andandosene scendeva le scale, non
                     le piovvero sopra che dolcissimi presagi di santità e gloria eterna.</p>

                  <p>Fuori incontrò le strade oscure della guerra; non s’era accorta che le pratiche
                     legali le avevano consumato il pomeriggio. Non sapeva a che ora ci fosse un
                     treno per raggiungere la sua città, né le premeva arrivare prima o dopo. “Andrò
                     piano piano alla ferrovia,” si disse, “e là m’informerò.”</p>

                  <p>L’aria era tepida e polverosa, i lumi azzurri non le svelavano il quartiere
                     quasi sconosciuto. Era in un viale di platani dove correvano autobus e tranvai,
                     ella se ne andava lungo certe rotaie su cui prima era passato un carrozzone con
                     scritto “Stazione d’oriente”. Poiché ella cercava appunto la stazione d’oriente
                     ora seguiva le rotaie con placidità. Non fame aveva, non sonno non sete né
                     stanchezza e neanche presentimenti che sono i legami forti degli animali, e
                     neanche rimpianti che sono la consistenza di molte donne, e neanche speranza
                     che è la futilità suprema della vita. Stava compiuta dentro le membra
                     assegnatele, senza sfumature o incertezze, semmai a quando a quando,
                     esterrefatta, si rimirava l’animo sgombro per incanto e pieno di riposo. Mangiò
                     una fetta di cocomero perché vide bambini mangiarne, rubò fiori su una
                     cancellata e li nascose dentro il vestito tra le mammelle nude e si sentì
                     compiuta. Allora cantò ma il canto stonava. Forse la natura perfetta non ha
                     voce non ha movimento. Cantano gli uomini, si muovono gli animali che sono
                     sforzi malamente eseguiti.</p>

                  <p>Intanto il viale dei platani era finito. Certo la <rs ref="#massaia">massaia</rs> aveva sbagliato
                     direzione, e ora davanti a lei due strade s’aprivano verso la campagna. Ne
                     prese a caso una che passava tra costruzioni del secolo prima, vecchie osterie,
                     lavatoi con tetti smantellati, granai dai voltoni bui. E non aveva paura, non
                     aveva stanchezza; avvertì soltanto che il calore suo usuale, che pure era
                     esiguo, andava sminuendo in una vigorosa leggerezza, in un oblio preesistente
                     alla creatura, che la faceva a se stessa esempio. Incontrò ancora una fontana a
                     cascatelle giù per un muro frastagliato di conchiglie e delfini, incontrò due
                     biciclette, un carro, poi un gatto le traversò la via, una stella cadde dal
                     cielo, la luna si alzò fradicia dall’ombra di un monte e salendo si schiariva e
                     faceva pura.</p>

                  <p>La <rs ref="#massaia">massaia</rs> camminava sempre. Qualche grillo cantò per un poco, una biscia
                     d’acqua sibilava in una pozza, lucciole si accesero intorno al suo capo ma
                     subito, come le stelle nei prati del cielo, si spensero al lume troppo forte
                     della luna. Poi la strada selciata finì, la campagna lungo i margini si
                     acquattò, le prode scomparvero, il panorama sembrava tutto uguale impastato di
                     pietra ed erbe minute. Fu una zona senza sentieri e senza ombre. La donna
                     chiuse gli occhi un momento per ripararli da quel chiarore; quando li riaprì
                     era di nuovo su una via larga e battuta tra paracarri e cippi miliari. La
                     <rs ref="#massaia">massaia</rs> si fermò. Guardava a destra, a sinistra, davanti a sé l’orizzonte ma
                     non si volse indietro a rivedere il cammino percorso. Poi fece il primo passo
                     su quella strada.</p>

                  <p>La strada azzurra andava nella notte di luna tra prati grigi, senza fine.
                     L’aria qui era tagliata da correnti fredde, stagnava altrove in pozze tepide.
                     La donna usciva ed entrava da una in altra zona con pressioni delle spalle e
                     del capo, gesti larghi delle braccia quasi nuotasse, e ora s’affrettava ora si
                     abbandonava senza nessuna apparente ragione se non il peso dell’aria su
                     lei.</p>

                  <p>La strada dirittissima incontrava i più vari paesaggi; in questo punto si fa
                     largo nel greto di un fiume tra fili di acqua nera e sabbie celesti, più avanti
                     pare salire verso i groppi rocciosi che chiudono l’orizzonte, ma all’improvviso
                     ti ha condotto sulla riva del mare e le rocce ti sono alle spalle. O costeggia
                     a destra le mura d’una città e subito dopo la città si allontana a sinistra
                     mentre al suo posto si stende un lago; poi ecco il lago rilucere in fondo alla
                     via e a destra alzarsi un bosco. Il panorama girava intorno alla strada ferma e
                     alla donna, che però non lo avvertiva accadendo tutto questo senza alcuno
                     stridore, né cigolare di cardini, né scattare di molla o vibrazione del suolo.
                     Il silenzio stava sulle cose come un velo dietro cui tutto si amalgamava e si
                     faceva di un’unica sostanza. I passi della donna non sonavano sulla terra e lei
                     per esserne certa si mise a battere forte i tacchi guardandosi i piedi. Non
                     udiva proprio nessun rumore, tuttavia apparve da un cespuglio il volto di un
                     uomo che le fece cenno di tacere indicando insieme l’alto di un albero ove
                     doveva essere un nido d’uccelli.</p>

                  <p>“Non ucciderli!” gridò la <rs ref="#massaia">massaia</rs>.</p>

                  <p>“Son io forse il guardiano della loro vita?” rispose l’uomo uscendo del tutto
                     dal folto di pruni.</p>

                  <p>In quello stesso momento storni che erano acquattati nel fogliame dell’albero
                     s’alzarono a volo e allontanandosi si distendevano all’orizzonte come uno
                     straccio di nube.</p>

                  <p>L’uomo si mise a fianco della donna. Era vestito di velluto scuro, stivali a
                     coscia, penne di falco sul berretto; aveva un’andatura traversa, con passi
                     incerti insieme e rapidi, da uccello. All’improvviso spiccò un salto e dopo una
                     breve corsa lungo il margine della via si nascose dietro un mucchio di selci a
                     spiare.</p>

                  <p>Mentre egli le correva innanzi ella notò che l’uomo, visto di schiena, non
                     aveva alcun rilievo, né incavatura di ginocchia, né rotondità delle reni, né
                     punte ai talloni e ai gomiti, e il suo abito, gli stivali, il berretto non si
                     distinguevano sul corpo, ma tutto era di uno stesso scialbo colore tra grigio e
                     bianco, della stessa trama della nuca, del collo, delle mani, tanto che era
                     impossibile stabilire se fosse interamente nudo o interamente costruito di
                     pezza.</p>

                  <p>Giunta la <rs ref="#massaia">massaia</rs> al mucchio di selci il <rs ref="#bracconiere">bracconiere</rs> la chiamò per mostrarle
                     una figura stesa sull’orlo dei prati. Era una <rs ref="#vecchia">donna vecchissima</rs>, vestita di
                     nero, abbandonata in terra con il capo su una pietra; certo dormiva, pure dalle
                     palpebre chiuse le colava un largo pianto. I due si chinarono su di lei, la
                     scossero piano. Subito <rs ref="#vecchia">la vecchia</rs> aprì gli occhi.</p>

                  <p>“Onora tuo <rs ref="#padre">padre</rs> e tua <rs ref="#madre">madre</rs>,” inveì, “acciocché i tuoi giorni siano prolungati
                     sopra la terra, la quale il Signore Iddio tuo ti dà.” Le sue lacrime si fecero
                     ancora più abbondanti ed ella si batteva il petto. L’uomo e la <rs ref="#massaia">massaia</rs>
                     l’aiutarono ad alzarsi e allora si vide che il lato sul quale ella era adagiata
                     aveva lo stesso colore e lo stesso aspetto del dorso dell’uomo, così pure la
                     pietra e il tratto di suolo che ella aveva premuto.</p>

                  <p>“Che cosa ti hanno fatto? e chi?” le domandò <rs ref="#massaia">la giovane</rs> cercando di sostenerla,
                     ma poiché <rs ref="#vecchia">la vecchia</rs> le offriva il fianco non formato non sapeva dove poggiare
                     le mani per prenderla e l’altra stava di nuovo per cadere, tanto era decrepita.
                     Il <rs ref="#bracconiere">bracconiere</rs> le venne in aiuto e piegato un ginocchio a terra si fece sedere
                     la vecchia su una spalla.</p>

                  <p>“Contro chi impreco? Contro mia figlia, che, mortole il padre e partito il
                     marito per la guerra, commette adulterio con i suoi servi, e perché io la
                     riprendevo mi ha cacciata di casa in faccia a quei servi che mi schernivano e
                     ai loro bastardi. Così sia ella cacciata d’in su la faccia della terra.”</p>

                  <p>“Hai la maledizione facile tu,” disse il <rs ref="#bracconiere">bracconiere</rs> rialzandosi e
                     accomodandosela in collo con brevi movimenti della schiena. “È un castigo
                     sproporzionato sempre. Nessuno dovrebbe usarne, te lo dico io.”</p>

                  <p>“Allora portami da mia figlia e vedi tu se si può perdonarla.” <rs ref="#vecchia">La vecchia</rs>
                     indicò lontanissimo un lume.</p>

                  <p>“Perdonare si può sempre; qualcuno poi dovrebbe,” rispose il <rs ref="#bracconiere">bracconiere</rs> con la
                     medesima intenzione di prima. “Ma andiamo.”</p>

                  <p>Ora la luna si era avviata a oriente; l’aria intorno le si era fatta pallida e
                     vuota, tutte le stelle stringendosi all’alto cielo o migrando a ovest dove la
                     notte ancora intatta le lasciava raggiare.</p>

                  <p>Camminarono qualche tempo, ma la <rs ref="#massaia">massaia</rs> a un tratto si accorse di essere
                     stanchissima. Si fermò e si rivolse al <rs ref="#bracconiere">bracconiere</rs>:</p>

                  <p>“Puoi prendermi sull’altra spalla? Non cammino più”.</p>

                  <p>“‘I piedi della straniera scendono alla morte’,” ammonì rapida <rs ref="#vecchia">la vegliarda</rs>
                     piegandosi all’orecchio dell’uomo.</p>

                  <p>“‘E i nostri fanno capo all’inferno’,” rispose colui di rimando. “I miei piedi
                     o i suoi è tutt’uno, questa non è via da tracciare.” In così dire si era
                     fermato e aiutava <rs ref="#massaia">la giovane</rs> ad arrampicarglisi sulle braccia. Appena seduta la
                     <rs ref="#massaia">massaia</rs> si sentì riposare, ma subito il tormento che l’aveva cacciata fuori
                     dalla sua casa e che nella fatica del camminare si era acquietato, le si
                     risvegliò dentro più acuto. “Quant’è che manco da casa? dove sono venuta? Chi
                     sono questi due? Non sta bene sedersi sulle spalle degli sconosciuti. Forse
                     costui ha i pidocchi, mi vengono addosso.” Piano piano gli calcò bene il
                     cappello sulla testa, sul cappello piegò il braccio, sul braccio il volto e si
                     addormentò. Nel sonno, che dovette essere lungo, le pareva udire a quando a
                     quando <rs ref="#vecchia">la vecchia</rs> inveire contro di lei: “Le donne savie edificano le lor case
                     ma la stolta le sovverte con le sue mani” e il <rs ref="#bracconiere">bracconiere</rs> rispondere: “Che
                     profitto ha l’uomo di tutta la sua fatica? Un’età va e un’altra età viene e
                     quanto Iddio ha stabilito resta in perpetuo”. “Saranno quacqueri,” si diceva
                     ella in sonno, “ripassano i versetti della Sacra Bibbia. Ma come sono noiosi,
                     se smettessero e mi lasciassero dormire.” Invece si svegliò e apriva un poco la
                     bocca per pregarli di tacere quando sentì l’aria premerla fortissimo alle
                     spalle e sbatterla in avanti e quasi precipitarla a terra. Il <rs ref="#bracconiere">bracconiere</rs> fece
                     appena in tempo a saltare sull’orlo della strada, che un’automobile, spinta a
                     tutta velocità, fu bloccata dietro a loro sulle impronte degli ultimi
                     passi.</p>

                  <p>“Ave, Trinità nuova, madre figlia e spirito maledetto, è lontano il
                     confine?”</p>

                  <p>Era una voce schernevole ma appassionata e con paura la <rs ref="#massaia">massaia</rs> la riconobbe
                     per quella del <rs ref="#giovaneBruno">giovane bruno</rs>, dal volto azzurro, che l’aveva insultata e
                     baciata al suo primo ballo; le parve che tutto intorno ondeggiasse, che
                     quest’arrivo fosse un agguato, ma volle essere impavida, si ravviò con una mano
                     i capelli, accomodò il vestito sulle gambe e si volse a rispondere:</p>

                  <p>“Quale confine? che cosa vuol farsene del confine?”.</p>

                  <p>“Credo per passarlo,” ghignò <rs ref="#giovaneBruno">il giovane</rs>, “i confini generalmente si difendono o
                     si passano.”</p>

                  <p>“Chi è vile,” e alzò il mento in aria, “li passa per fuggire.”</p>

                  <p>“E chi è coraggioso?”</p>

                  <p>“Chi è coraggioso va al confine a combattere.”</p>

                  <p>“E senza avvedersene si trova dall’altra parte, vero? È questo che lei vuol
                     farmi capire? Che non è fuggita, che la sua è un’avventura di viaggio?”</p>

                  <p>“Ma se io non so neppure se ci sono confini qui, vicino o lontano. Chi ha mai
                     pensato che un luogo abbia confini? I luoghi nascono uno dall’altro come i
                     giorni.”</p>

                  <p>“E dunque,” la interruppe <rs ref="#giovaneBruno">il giovane</rs> durissimo guardandola male negli occhi,
                     “come si fa dei luoghi terrestri si può fare dei giorni, vero, egregia <rs ref="#signora">Signora</rs>?
                     e percorrerli avanti o indietro, a destra o a sinistra, e abbandonare il senso
                     unico obbligatorio senza curarsi della confusione che si porta tra gli altri
                     passanti? Ma io,” urlava ormai e scoteva il pugno chiuso verso lei, “io, come
                     automobilista e come pedone mi oppongo. Lei deve tenere la mano e il senso, ha
                     capito? se no, è una privilegiata qualunque, una...”</p>

                  <p>“Il confine,” intervenne il <rs ref="#bracconiere">bracconiere</rs>, “è passato da un pezzo, <rs ref="#giovaneBruno">signore</rs>. Qui
                     siamo in una zona disabitata, già troppo distrutta dai combattimenti. Zona
                     vuota. I confini in guerra sono molto più indietro certo, e molto più avanti
                     forse.”</p>

                  <p>“Grazie. Vuol dire allora che anche io mi sono sbagliato. Non volevo fuggire
                     davvero. Alla visita mi hanno scartato ma pensavo che venendo in zona di guerra
                     a qualche cosa avrei potuto servire ugualmente. Non sapevo proprio che questa
                     parte fosse abbandonata.”</p>

                  <p>“Ma non si scusi,” volle vendicarsi la <rs ref="#massaia">massaia</rs>, “sappia essere colpevole anche
                     lei.”</p>

                  <p><rs ref="#giovaneBruno">Il giovane</rs> strinse le labbra senza rispondere, due fosse gli si scavarono nelle
                     guance, si abbassò con violenza sul cruscotto e vi maneggiava intorno.</p>

                  <p>La <rs ref="#massaia">massaia</rs> saltò a terra e si appoggiò allo sportello, vicino a lui.</p>

                  <p>“Vede quel lume laggiù?” gli disse. “Vede quel lume laggiù? Oramai lei è fuori
                     strada, come me,” aggiunse dopo una pausa, mettendogli una mano sul braccio.
                     “In macchina per arrivarci non occorrono più di dieci minuti e noi siamo tanto
                     stanchi, in tre con due sole gambe. Può accompagnarci?”</p>

                  <p>Allora di colpo <rs ref="#giovaneBruno">il giovane</rs> alzò il volto e lo pose contro quello di lei e lei
                     vide che i suoi occhi erano rossi di disperazione.</p>

                  <p>“Ma tu, <rs ref="#massaia">creatura mia</rs>,” supplicò con voce appannata, “ma tu, perché ci vai? Che
                     cosa c’entri tu con loro, che neppure conosci?”</p>

                  <p>“Non bisogna chiamarmi creatura bisogna chiamarmi <rs ref="#signora">signora</rs>,” disse in fretta la
                     <rs ref="#massaia">massaia</rs>, “ora sono sposata.”</p>

                  <p>“Certo sì,” la voce dell’altro era di nuovo fessa, “certo, <rs ref="#massaia">madama</rs>, se ti dico
                     <rs ref="#massaia">‘creatura mia’</rs> ho fatto un graffio sul volto compatto del tuo <rs ref="#marito">padrone</rs>. E questo
                     non va, non è ordine, non è decoro. E mettici un cartello sulla tua casa dove
                     sia scritto: Qui si è eroi con educazione, santi con eleganza, profeti con
                     tatto, escrementi con decenza.”</p>

                  <p>La <rs ref="#massaia">massaia</rs> non parve udire:</p>

                  <p>“Dunque può accompagnarci?”.</p>

                  <p>“Come no!” Era balzato giù dalla macchina e con gesti esagerati, inchini,
                     genuflessioni, le apriva lo sportello, la invitava a salire, invitava gli altri
                     due a imitarla, li spingeva dentro e riprendeva il suo posto al volante:
                     “Prego, <rs ref="#massaia">Altezza</rs>, ai tuoi ordini. Vuoi tu camminarmi sul petto? vuoi che io ti
                     porti sul naso torno torno alla nostra grande e storica nazione? Debbo lavare i
                     piedi ai tuoi due compagni? Procurare una schiena a questo <rs ref="#bracconiere">giovane improvvido</rs>
                     che esce senza foggiare un lombo a questa <rs ref="#vecchia">parca unilaterale</rs>?”.</p>

                  <p>Intanto aveva messo in moto la macchina e finalmente, in un singhiozzo, tacque.
                     Tutti tacevano.</p>

                  <p>Era quasi l’alba, il cielo si era fatto di un colore verde di prato, la strada
                     di latte, la stella Venere già abbandonava i suoi luoghi. Gli alberi aprirono
                     le fronde e un sospiro di brezza corse sui rami in un fruscìo di rivo tra i
                     sassi.</p>

                  <p>L’automobile andava velocissima senza alcun rumore ma lasciava dietro sé, al
                     passaggio, sensibili segni neri a mezz’aria. Da quei segni e da non altro i
                     passeggeri potevano accorgersi di spostarsi, tanto il silenzio era tornato
                     chiuso, i panorami arbitrari.</p>

                  <p>Inoltrarono in una valle piena di statue. Sembrano ritratti benché alcune siano
                     altissime e non se ne arrivi a indovinare la forma; altre, più basse,
                     rappresentano sì figure umane, ma con raggi ali aureole intorno al capo e alle
                     spalle, e certe sono animali che piangono o sorridono, poi vi sono blocchi di
                     quarzo a catena come le onde del mare, lastre sottilissime che tentano
                     riprodurre il cielo, e i sassi della via hanno apparenza di stelle, soli,
                     lune.</p>

                  <p><rs ref="#giovaneBruno">Il giovane</rs>, all’improvviso frenetico, buttava la macchina contro quei simulacri
                     non per volerli abbattere ma per esserne assorbito in una sanguinosa comunione
                     e <rs ref="#vecchia">la vegliarda</rs> con ammonimenti pieni di catastrofi incitava i compagni a
                     coprirsi il volto, com’ella aveva già fatto. Solo il <rs ref="#bracconiere">bracconiere</rs> non si
                     interessava a quanto avveniva, anzi si sarebbe potuto credere, pensò la
                     <rs ref="#massaia">massaia</rs>, che fossero le statue a cercare di ritrarsi e nascondere il capo
                     quand’egli le guardava, mentre accoglievano gli urti dell’automobile lanciata
                     dall’invasato, con una pietà per cui, pur rimbalzando proiettata da un marmo
                     all’altro, la macchina non ebbe scalfittura alcuna.</p>

                  <p>I quattro viaggiatori si aggiravano ancora tra la pietrosa popolazione della
                     valle quando l’aurora maturata colò rossa dal volto del cielo a quello delle
                     statue che mandarono un gemito: in quello stesso punto <rs ref="#giovaneBruno">il giovane</rs> fermò la
                     macchina, si portò le mani alle orecchie; chinò la fronte sul volante, disse:
                     “Ho sonno”, e già russava.</p>

                  <p>La <rs ref="#massaia">massaia</rs> si volse agli altri due compagni.</p>

                  <p>Anche loro, riversi sulla spalliera, le nere bocche aperte, dormivano. Piano
                     aprì lo sportello e discese. E ora da quale parte andare? Nell’aurora grossa
                     che il cielo stava partorendo si era spenta la luce che li guidava: la donna ne
                     ricordava tuttavia la direzione e verso quella si mise in cammino. Percorse in
                     breve lo spazio gremito di statue e si trovò in un deserto dove la terra era
                     più distratta che squallida, e cadevano gli interrogativi supremi che l’avevano
                     assediata poc’anzi tra i macigni scolpiti. Qui il viaggio tornò a essere
                     gradevole; le piacque fingersi di proseguire al braccio del <rs ref="#giovaneBruno">giovane bruno</rs>
                     parlando di cose affabili, del nome di questa pianticella o del colore di
                     quella pietra o del loro primo incontro, e confessargli che la sua voce è come
                     l’ha sempre immaginata, poi volgere insieme gli occhi in alto, insieme dire:
                     “Com’è bello il cielo, come è puro”.</p>

                  <p>Ma nel pensarlo vi alzò davvero lo sguardo e mandò un urlo. Il cielo non era
                     bello, non era puro, non era mattinale, anzi il sole, appena scaturito, e per
                     lo stesso moto onde si era scoperto e saliva nell’aria, già ne stava
                     discendendo in un tramonto sinistro che moveva putridi fuochi.</p>

                  <p>Per un poco la donna ristette, piena di orrore, guardando; poi, lanciato un
                     nuovo urlo, fuggì via a testa bassa. Non vedeva che il suolo davanti ai propri
                     piedi, e quel suolo, che si andava man mano ricomponendo in via lastricata,
                     avrebbe potuto confortarla se la luce del tramonto, aumentandole intorno
                     bagliori e foschi vaticini, non l’avesse spinta a correre sempre più in fretta,
                     sempre più in fretta, finché inciampò e cadde, sulla faccia, a terra.</p>

                  <p>Poiché, a stento, si fu rialzata, intravide poco lontana la macchia densa di
                     una gran fabbrica donde nascevano molti di quei raggi che lei aveva creduti del
                     tramonto e illuminavano in giro in giro per tal modo che la donna poteva da
                     dove era vedere ogni particolare della costruzione.</p>

                  <p>Sembrava il grande albergo d’una città d’affari; un viavai di gente ne entrava
                     e ne usciva, meccanismi si arrampicavano sui muri, fuochi si accendevano sulle
                     terrazze, acque correvano lungo le fondamenta. Avvicinandosi un poco la donna
                     si accorse che quanto aveva dinanzi era la più bislacca architettura che le
                     fosse mai occorso di vedere, un raggruppamento di stili e di materiali quasi
                     fosse il deposito dei pezzi che compongono le città, qua alzarsi un
                     grattacielo, più giù abbattersi una colonna, a destra ergersi una cupola, a
                     sinistra scavarsi meandri, e dondolare campanili o pendere da un chiodo capanne
                     di eschimesi con dentro i loro abitanti o stare su un davanzale come gabbie di
                     canarini, e sporgere sul fianco la carena tarlata di un barcone, salire a
                     spirale una torre monca e sgretolata. Su e giù per quella, entro e fuori la
                     nave, lungo le gronde e i cornicioni si movevano uomini d’ogni età e d’ogni
                     razza e l’uno non ristava dal togliere pietre a quanto il vicino andava
                     costruendo, l’altro dall’abbattere quel che suo malgrado veniva compiuto, un
                     terzo ancora ricominciava l’opera che aveva appena finita. Ne nasceva un
                     frastuono di voci, di martelli, di mattoni rimossi, un movimento inesausto
                     simile a quello di un alveare. E lumi di candela, raggi di fari, fuochi, fiamme
                     di gas e di materie ignote balzavano d’ogni luogo a illuminare la scena.</p>

                  <p>Giunta in mezzo allo straordinario popolo la <rs ref="#massaia">massaia</rs> sentì che ognuno compiendo
                     il proprio lavoro bestemmiava e minacciava gli altri o li spiava per derubarli
                     e accusare di furto l’innocente chiamando a testimone il Dio, e se una donna
                     passava si accoppiavano pubblicamente con lei davanti ai fanciulli che quella
                     conduceva con sé per mano, e i fanciulli stavano a guardare senza innocenza
                     seduti in giro, anzi incitavano o applaudivano o fischiavano come si usa alle
                     partite di calcio. Dal tutto nasceva un tramestio spavaldo e crudele, una
                     rigogliosa malvagità. La <rs ref="#massaia">massaia</rs> cercò dove fosse il cielo.</p>

                  <p>Il cielo si era ridotto in alto in alto, e tanto bianco che non pareva più
                     fatto d’aria. Ne partiva un lume acuto che la ferì negli occhi obbligandola a
                     guardare di nuovo tra le costruzioni la luce colorata dell’aurora. “Com’è
                     possibile? Sto forse sognando? Non era il tramonto un momento fa? Da dove è
                     nato questo nuovo giorno?” Ma il lume del cielo la confortava dicendole cose
                     modeste. Il lume suggeriva:</p>

                  <p>“Di là è domenica”.</p>

                  <p>Di là da che cosa? Di là dalle costruzioni?</p>

                  <p>Le costruzioni finivano a un tratto e il loro rovescio appariva una nube
                     incolore. Quivi nascosto in basso dalle impalcature e in alto dal barbaglio dei
                     fuochi, era uno spazio dolce tutto pieno del lume che lo Zenit andava
                     annunciando. Era un suono e una dimenticanza, una luce vasta per nessun
                     panorama, e nella luce un appagamento, nella luce la ragione e il perdono della
                     vita umana. La donna sedette nella fervida chiarità e rimase così a lungo con
                     le ginocchia raccolte tra le mani, gli occhi al cielo che era tutto eguale fino
                     all’orizzonte e dall’orizzonte ai suoi piedi. Non era certo un’ora del giorno:
                     nulla, neanche la morte poteva accadervi, se non la contemplazione.</p>

                  <p>E questo era il giorno di Dio.</p>

                  <p>Parve alla <rs ref="#massaia">massaia</rs> di dover correre ad avvertire gli uomini dall’altra parte,
                     che qui era domenica, che qui spettava loro un tempo senza condanna, una vita
                     senza scadenze. Ma li trovò sempre più dentro nelle loro macchinazioni e quando
                     molte volte ebbe gridato nelle orecchie di alcuni:</p>

                  <p>“È domenica, celebrate Iddio, è domenica, lasciate le vostre speculazioni fino
                     a domani”; e quando ne ebbe presi per il braccio altri insistendo: “Venite con
                     me incontro al giorno di festa, rallegratevi che la domenica è dietro le vostre
                     case”, alla fine da tutti coloro in folla le fu risposto con sconci rumori e
                     urla:</p>

                  <p>“E intanto la casa del vicino si gonfia sulla mia?”.</p>

                  <p>“La sua donna partorisce più figli?”</p>

                  <p>“I suoi campi si riempiono di frumento?”</p>

                  <p>“Io me li prendo.”</p>

                  <p>“Io glieli distruggo.”</p>

                  <p>“Io, io li supero!” e la insultavano e imprecavano.</p>

                  <p>“Non bestemmiate,” provò a dire la <rs ref="#massaia">massaia</rs>, ma si sentiva oltremodo imbecille.
                     “E perché volete rubare, manomettere le cose degli altri, perché giurate il
                     falso, e degradate l’amore?”</p>

                  <p>Allora tutto il brulicame, maschi e femmine, scoppiò a ridere, che era uno
                     spettacolo anche più pauroso che vederli accoppiati, aveva un suono fosco e
                     irrimediabile.</p>

                  <p>La donna cercò scampo nell’interno delle fabbriche. Vicino al portone era un
                     distributore di benzina con il suo uomo seduto su uno sgabello; lungo il
                     marciapiede, tra tante altre, l’automobile del <rs ref="#giovaneBruno">giovane bruno</rs>.</p>

                  <p>“Scusi, questa macchina è qui da molto?”</p>

                  <p>“Da ieri, <rs ref="#signora">Signora</rs>. Sono arrivati ieri sera al tramonto. Erano in tre: due sono
                     di queste parti, li conosco. Sono entrati dentro a cercare qualcuno ma non sono
                     ancora tornati. Tanti mi chiedono di guardare i loro veicoli per qualche minuto
                     e non tornano più.”</p>

                  <p>“Da ieri? Ma che giorno è oggi, per piacere?”</p>

                  <p>“E chi lo sa?”</p>

                  <p>“Come chi lo sa?”</p>

                  <p>“Qua contiamo i crepuscoli. Siamo sempre nel tramonto o nell’aurora.
                     Bisognerebbe traversare la notte per ritrovare il giro intero, ma chi ne ha
                     voglia? Guarda gli orizzonti, aurora e tramonto hanno lo stesso colore; li
                     distingui perché l’uno si appoggia sulla sinistra, l’altro sulla destra del
                     cielo. Così ci regoliamo noi.”</p>

                  <p>“E quanti crepuscoli sono dalla creazione del mondo?” (Si sentiva astuta.)</p>

                  <p>“Perché, carina, tu lo sai quando il mondo ha cominciato? Dimmelo un po’,
                     bellezza?”</p>

                  <p>“Che modo di parlare!” si offese la <rs ref="#massaia">massaia</rs> e, alzando il mento, entrò nel
                     portone.</p>

                  <p>Dentro era tutto un intrigo di scale e cortili, androni, corridoi e portinerie
                     quali squallidi, senza intonaco né pavimento, quali rivestiti di marmo e
                     soffusi di luce, poi usci, cancelli, ascensori. La <rs ref="#massaia">massaia</rs> traversò un
                     vestibolo, un giardino, il ponte marcito di un navicello e – che modo di tenere
                     la flotta! – non poté trattenersi dal brontolare, considerandosi ancora offesa,
                     poi saliva una scalinata quindi percorreva un lungo porticato e intanto
                     almanaccava: “Quello della benzina mi ha canzonata: io sono in viaggio da una
                     notte e un giorno, perché un’aurora e un tramonto fanno un giorno anche se qui
                     non si sa. Ieri dalla Capitale ho scritto al tappezziere di trovarsi in villa
                     tra due giorni, dunque domani. Bisogna che io domani sia a casa; devo subito
                     ritrovare un giorno intero e non crepuscoli fatti uno con i ritagli dell’altro.
                     Economie balorde. Che confusione in questa azienda, che cattiva
                     amministrazione. Al terrazzo, prego!”. Le tre ultime parole furono dette con un
                     certo sussiego al giovane dell’ascensore, in fondo al portico.</p>

                  <p>Il giovane s’inchinò e si chiuse con lei nella cabina. Mentre salivano in un
                     ronzio di stella, la <rs ref="#massaia">massaia</rs> riprese ad almanaccare: “Ora trovo la notte e me
                     ne torno a casa, ma voglio un po’ vedere questo paese dall’alto, rendermi conto
                     della mia faccia, che cosa ha perché quell’uomo della benzina si sia presa
                     tanta confidenza”. E forte: “È molto in alto il terrazzo?”.</p>

                  <p>“Dipende, <rs ref="#signora">Signora</rs>. Noi eravamo alquanto di là dal livello quando tu sei salita,
                     ma ora abbiamo già raggiunto e superato di venti piani il passaggio. Ci
                     arresteremo forse, calcolo dalla velocità a cui andiamo, al trentesimo. Se
                     l’ascensore si ferma io non posso spingerlo più in su. Ma ti dirò,” e abbassò
                     alquanto la voce piegandosi verso lei, “che noi abbiamo una terrazza su ogni
                     piano, organizzata in modo da dare l’impressione di un vertice altissimo. Così
                     i signori clienti, dovunque l’apparecchio si fermi, sono soddisfatti. Però
                     questa volta, tutto merito della <rs ref="#signora">Signora</rs>, ecco, ci siamo davvero.”</p>

                  <p>Infatti l’ascensore con un sussulto leggero, quale deve essere di un <rs ref="#angeloCustode">angelo</rs>  che
                     rimbalza sulla punta dei piedi nudi scendendo a terra dalle alte volte, si
                     arrestò e il ragazzo, con un nuovo e più fondo inchino, aprì l’uscio tra la
                     <rs ref="#massaia">massaia</rs> e la terrazza piena di notte.</p>

                  <p>Sulla terrazza c’era già <rs ref="#doppio">un’altra persona</rs>, <rs ref="#doppio">un’altra donna</rs> che volgeva le spalle
                     a chi entrava, stando appoggiata al parapetto con il capo raccolto nelle due
                     mani. Era molto esile; la <rs ref="#massaia">massaia</rs> la prese dapprima per <rs ref="#doppio">una bambina</rs>. Non le si
                     avvicinò benché desiderasse vederle il volto che immaginava minuto e
                     trasparente, per educazione anzi se ne allontanava guardando il panorama delle
                     stelle nel cielo e salutò la Croce del Sud. Quando fu all’estremità opposta
                     della terrazza e anche lei si fu appoggiata al parapetto raccogliendo il volto
                     tra le mani, udì una voce robusta che le diceva: “<rs ref="#signora">Signora</rs>, lasciami sola per
                     favore, vattene”.</p>

                  <p><rs ref="#massaia">La signora</rs> non si mosse. Neanche <rs ref="doppio">l’altra</rs> doveva essersi mossa. La <rs ref="#massaia">massaia</rs>
                     guardava la terra ai piedi dell’alta torre e pensò al proprio corpo bianco,
                     trasparente, dalle ossa leggere. Donde era uscito? Non da sua <rs ref="#madre">madre</rs> certo, non
                     dal baule e neppure dalla sua volontà. Non era più un corpo il suo, ma
                     rappresentazione era, un suggerimento, un motivo degli attributi necessari.
                     Dove stanno le sue ossa vere, i suoi nervi, i suoi peli, le unghie, le gelatine
                     che dovrebbero comporlo? Qualcuno deve averle rubate quando lei le ha deposte,
                     per fare piacere ai suoi, in fondo al baule con le coperte marce e i tozzi di
                     pane. Riaverli, recuperarli, rimetterseli addosso quando vuole, poterli tenere
                     nell’armadio appesi insieme con gli altri abiti.</p>

                  <p>“Per carità, <rs ref="#signora">Signora</rs>, lasciami sola. Non rubarmi questa notte. Questa notte è
                     mia, abbi pietà. Sono tanto brutta, non ho altro che le notti per parlare di
                     lui senza vergogna. Mi contento di parlare da me a me stessa, ma un poco di
                     luna mi occorre, arcana, vagabonda e diafana, su me opaca. Prendi per te il
                     sole, prendi il pianeta terra, prendi posto alla destra del padre, ma lascia a
                     me questo chiarore di ricordo.”</p>

                  <p>“Per chi ricordare? Non ha bisogno di essere ricordato, ora. È qui.”</p>

                  <p>“Lui? Come fai a saperlo?” Finalmente <rs ref="#doppio">l’altra</rs> si staccò dal parapetto e venne a
                     porsi di fianco alla <rs ref="#massaia">massaia</rs>. La <rs ref="#massaia">massaia</rs> si voltò come se sapesse quanto stava
                     per vedere. Erano due occhi densi, un volto di guerriero abbattuto, largo,
                     avvampato da un chiuso divorante ardore, e mani spesse con unghie corte e
                     visibili anche nella notte, come di cartone. Il suo sterno era alto, il seno
                     non appariva, le gambe corte e i piedi mal squadrati. Ma era debole in tanta
                     armatura di membra, e piena di commozione. Non piangeva, c’era in lei molto
                     odio e moltissima paura. Anche nella <rs ref="#massaia">massaia</rs> rapidissimo nacque un odio maligno
                     che la convinse a parlare come quando è in salotto con la signora dell’Arconte
                     o la dama di corte.</p>

                  <p>“<rs ref="#doppio">Signorina</rs>, lei è innamorata. Questo è giusto. Ma non è giusto monopolizzare la
                     luna quando si è nelle sue condizioni. La luna serve alle semine, alle maree,
                     ai flussi, agli incantamenti, e anche ai sospiri d’amore. Anche, ma non
                     soltanto. Che diritto ha lei di volerla tutta per sé?”</p>

                  <p>“Ma a te non serve.”</p>

                  <p>“Perché a me non serve? Che ne sa lei? Non posso anche io essere innamorata?
                     Non posso aver terre che vanno fecondate e stare ora a studiare le fasi
                     migliori per spargere il seme nelle zolle?”</p>

                  <p>“Oh, tu sai parlare,” <rs ref="#doppio">gemé</rs> la ragazza sopraffatta. “Come posso dirti quello che
                     è per me un po’ di lume celeste, e io immersa dentro quel lume che mi pare la
                     voce del caro amore? Egli ha il volto nerissimo, come il cielo senza luci, ma
                     appena parla un’alba gli si spande intorno, i suoi capelli azzurri a quella
                     voce si fanno d’argento, i suoi occhi nuvolosi illimpidiscono e non pare più
                     vedermi ma come un cielo contenermi e intanto amarmi, così senza conoscermi, me
                     brutta; ché se lui mi vedesse se ne andrebbe.”</p>

                  <p>“Quest’uomo porta un vestito turchino e usa parole nude nel parlare. Mi ha
                     accompagnata un pezzo sulla sua macchina. Poi sono scesa. Ora la sua macchina è
                     giù davanti all’ingresso.”</p>

                  <p>“Come fai a sapere che è lui? Come hai indovinato? Dimmi: come si chiama?”</p>

                  <p>“Io non lo so, ma una volta mi ha baciata, e forse mi ama.”</p>

                  <p>“E tu? tu non lo ami?”</p>

                  <p>“Io? Io sono sposata, cara, e non posso rispondere a certe domande.”</p>

                  <p>L’altra scosse desolatamente le braccia.</p>

                  <p>“<rs ref="#signora">Signora</rs>, abbi pietà. Tu potresti aiutarmi, spiegarmi, dirmi che cosa devo fare
                     e ti rifiuti. Tu hai <rs ref="#marito">marito</rs>, hai raggiunto te stessa, hai ottenuto il pagamento
                     di tutti i tuoi meriti e ora non vuoi aiutare me povera. Sono brutta, <rs ref="#signora">Signora</rs>,
                     dimmi?”</p>

                  <p>“Come posso saperlo? Il chiaro di luna cambia le prospettive.”</p>

                  <p>“Allora scendiamo, <rs ref="#signora">Signora</rs>, scendiamo all’altra luce. Guardami, insegnami a
                     essere come te, così limpida, così compiuta.”</p>

                  <p><rs ref="#massaia">La Signora</rs> si mise a scendere le scale, diritta; si sentiva possente e dentro
                     aveva un piacere tempestoso di quanto stava per compiere su quella creatura,
                     ridurla, come lei avevano convinta a ridursi, un’apparenza. Volgendosi
                     appena:</p>

                  <p>“Dove abita?”.</p>

                  <p>“Io non abito. Sono troppo povera, io.”</p>

                  <p>La <rs ref="#massaia">massaia</rs> si fermò. “Questa non è tanto inerme, come credevo. Ha un orgoglio,
                     una volontà, un’esasperazione identica alla mia di allora. Bella guerra.” A un
                     tratto:</p>

                  <p>“Vuoi venire da me? Ho una casa grande con tante finestre che lasciano entrare
                     sole e luna. Parleremo di lui”.</p>

                  <p>L’altra stette a lungo in silenzio, la bocca aperta in un’immaginazione beata,
                     gli occhi socchiusi. La <rs ref="#massaia">massaia</rs> studiava con disgusto i denti minimi nelle
                     gengive violette, la fronte pelosa, i capelli a matasse gommose, e quelle mani
                     dalle unghie quadrate, molli: come ridurla, districarla, per renderla
                     comprensibile all’uomo?</p>

                  <p>“Vengo,” rispose infine, “ma non parleremo di lui, per piacere.”</p>

                  <p>Da questo momento la <rs ref="#massaia">massaia</rs> si mosse rapidissima. Entrò in portineria a
                     telefonare per un taxi, dettò un telegramma per suo <rs ref="#marito">marito</rs>, domandò a che ora
                     partiva il primo treno. Arrivato il taxi vi entrò con la compagna, e furono
                     subito alla stazione. La stazione era deserta. Dopo qualche tempo ecco un
                     facchino:</p>

                  <p>“Bagagli?”.</p>

                  <p>“No.”</p>

                  <p>“Per i biglietti da questa parte.”</p>

                  <p>Le accompagnò a uno sportello e se ne andò. Lo sportello era chiuso. La <rs ref="#massaia">massaia</rs>
                     vi bussava da molto tempo quando il vetro ne fu rimosso e una mano apparve che
                     le tendeva due scontrini, e poiché ella esitava a prenderli la stessa mano
                     glieli mise nella borsetta e si ritirò mentre la voce bonaria dell’impiegato
                     diceva:</p>

                  <p>“Approfitta, è un caso. Di qui non passano mai treni che in una sola direzione,
                     opposta alla tua”.</p>

                  <p>Le due donne sedettero su una panca, con i biglietti in pugno, ad aspettare.
                     Cominciava l’alba e la pianura notturna si schiariva, si potevano vedere le
                     rotaie unirsi all’orizzonte e la <rs ref="#massaia">massaia</rs> pensò alla propria infanzia. Disse:
                     “Due rette che s’incontrano determinano un piano. Un piano divide lo spazio in
                     due parti”. Ma il campanello degli scambi si mise a squillarle dentro le
                     orecchie e la interruppe.</p>

                  <p>“Come faremo a sapere se è il nostro treno?” si agitò <rs ref="#doppio">la ragazza</rs>. “Non c’è
                     nessuno.”</p>

                  <p>“Prego, Signore, indietro. Questa fermata è un errore, vogliono profittarne? Si
                     preparino in tempo. Attenzione. Hop-là!”</p>

                  <p>Il capostazione era apparso, il treno arrivato, loro furono alzate per i
                     fianchi e scagliate dentro un vagone, poi uno sportello sbatté, si udì un
                     fischio e il treno aveva ripreso a correre. Quando la <rs ref="#massaia">massaia</rs> si rialzò dal
                     divano sul quale l’avevano gettata era passato forse un istante; si sporse
                     subito dal finestrino a guardare indietro per vedere il nome della stazione, ma
                     la stazione era già lontana, solitaria nella campagna vuota, un punto sotto il
                     fuoco dell’aurora che nasceva dal berretto del capostazione. “Punto è tutto ciò
                     che non ha dimensione,” venne ancor fatto alla donna di rammentare, poi si
                     ritrasse e volse <rs ref="#doppio">alla compagna</rs>. Stava nell’angolo rannicchiata con tante ossa
                     affastellate e i capelli a ciocche sul volto, la bocca aperta lasciava
                     intravedere la lingua scura, di animale, le mani le ginocchia i piedi facevano
                     peso e trascinavano verso terra tutto il corpo diruto. Vive in tanta massa
                     erano soltanto le ciglia che vibravano continue sull’occhio nascosto. La
                     <rs ref="#massaia">massaia</rs> mise le mani contro la luce; facevano ricamo. Si alzò le gonne e prese
                     a studiarsi i ginocchi: mondi e pallidi, ben levigati quasi i ciottoli di un
                     fiume. Tutto di lei, tenero, vibrava e pareva volesse muoversi nella prima aria
                     con germogli nuovi. Sussurrò:</p>

                  <p>“Presto dovrai somigliarmi”.</p>

                  <p>“Come?”</p>

                  <p>“Imparando a vivere.”</p>

                  <p>“Non mi perderò?”</p>

                  <p>“Ti senti preziosa?”</p>

                  <p>L’altra ebbe uno smisurato sorriso, ebete accennava di sì, che era paga di se
                     medesima.</p>

                  <p>Furono interrotte dal <rs ref="#controllore">controllore</rs>. Questa volta la <rs ref="#massaia">massaia</rs> scattò in piedi e
                     stava per aggredirlo di richieste quando l’uomo la prevenne e la investì:</p>

                  <p>“Tu stai viaggiando gratis e vorresti ancora fare domande? E non viaggi neanche
                     sola, con <rs ref="#doppio">un doppio</rs> viaggi. Fai deviare un treno, lo adoperi a tuo comodo, e
                     aggredisci”.</p>

                  <p><rs ref="#massaia">La donna</rs> chinò il capo con vergogna; le seccava soprattutto essere umiliata
                     davanti <rs ref="#doppio">alla ragazza</rs>.</p>

                  <p>“Ma che straordinari capelli hai tu, <rs ref="#signora">Signora</rs>. Io amo i capelli bianchi, rossi,
                     castani, neri. Ma questi in modo particolare mi eccitano che sono già grigi
                     prima di essere biondi. Se mi lasci prendere una ciocca dei tuoi capelli
                     rimedierò io con la direzione, non ti denuncerò.”</p>

                  <p>Il <rs ref="#controllore">controllore</rs> aveva una voce che tutti conosciamo, suasiva e senza
                     appello.</p>

                  <p>Non le rimaneva che mettere il proprio capo tra le mani di lui. Lui le aperse i
                     capelli, le passava lento le dita e lo sguardo tra una ciocca e l’altra
                     soffiandole un respiro umido sulla cute. Pareva a lei che un ragno con la sua
                     bava trascinante le corresse lungo il filo della schiena, serrava pugni e denti
                     per sopportarlo, e rivedeva le notturne tele della sua infanzia.</p>

                  <p>“Grazie,” disse finalmente il <rs ref="#controllore">controllore</rs>. Nelle mani gli erano rimasti due
                     ciuffi leggeri e un poco tremavano, come se il ribrezzo della donna ancora li
                     agitasse. La chioma di lei appariva più rada e biancastra, dissanguata, e la
                     pelle alla radice le doleva. Con un saluto militare l’uomo aveva ringraziato e
                     se ne era andato. La <rs ref="#massaia">massaia</rs> sedette, provò a dormire, ma si agitava, lembi di
                     vita familiare l’avvolgevano a quando a quando: guardò il cielo e calcolava il
                     tempo, con ansia vedeva maturare il giorno e loro non arrivare all’usata città.
                     Se le accadeva di posare lo sguardo sulla <rs ref="#doppio">compagna</rs> seduta di fronte a lei,
                     oltre alla vergogna ora provava dentro un logorio, come il ricordo la
                     assillasse, non sapeva di che cosa, che la esasperava. Allora uscì nel
                     corridoio, passeggiò su e giù, si guardò la chioma in un finestrino che faceva
                     specchio. Quando tornò al suo posto <rs ref="#doppio">la ragazza</rs> stava mangiando. Sbriciolava un
                     pezzo di pane: altri pezzi le gonfiavano la tasca; passava le briciole da una
                     mano all’altra poi le raccoglieva nel palmo della destra e se le metteva in
                     bocca. La bocca ruminava adagio. Il sedile intorno a lei si andava riempiendo
                     di detriti minuti, e il pavimento, e in breve anche l’abito della <rs ref="#massaia">massaia</rs> che
                     intanto le si era seduta a fianco.</p>

                  <p>“Tu non mangi pane?” e le offriva una crosta.</p>

                  <p>“L’ho mangiato, grazie,” udì se stessa rispondere, e nello stesso momento si
                     rivide in fondo al baule con molliche polverose tra le mani, gagliarda brama di
                     sangue e muffa intorno alla bocca. Allora si gettò sulla <rs ref="#doppio">ragazza</rs>, la prese per
                     le spalle, viso contro viso la annusava, la scoteva:</p>

                  <p>“Come ti chiami? Chi sei? Che cosa sai?”.</p>

                  <p><rs ref="#doppio">L’altra</rs> aprì la bocca piena nel solito inerte sorriso e stava per rispondere,
                     quando il treno con un urto violento si fermò e fischiava così acuto che la
                     <rs ref="#massaia">massaia</rs> si chiuse con le mani le orecchie per non divenire sorda. Intanto tutti
                     gli sportelli furono aperti con violenza e una voce si avvicinava gridando il
                     nome della città. Come fu presso allo scompartimento delle due viaggiatrici, la
                     voce ebbe toni di lieta sorpresa e fattasi melliflua si metteva con tutto il
                     corpo, che era quello del locale capostazione, agli ordini della <rs ref="#signora">signora</rs> che
                     per sì gran tempo aveva depauperato la città della sua presenza.</p>

                  <p><rs ref="#massaia">La signora</rs> dovette sorridere per accogliere, come si usa, l’omaggio, una volta
                     tanto spontaneo, del funzionario, ma dentro sé avvertiva colpi duri quasi
                     taluno con un sasso le stesse schiacciando in petto le immagini della gita
                     notturna, e al loro posto le conficcasse liste di prezzi, biglietti d’invito a
                     cerimonie e il manuale delle precedenze a corte e dei titoli. Subito fuori
                     dalla stazione poi, la vista del suo meccanico personale venuto a prenderla con
                     l’automobile di gala seguito dal meccanico del <rs ref="#marito">marito</rs> con la maritale macchina
                     dalla quale era scesa la governante a renderle omaggio e a presentarle in un
                     mazzo di fiori casalinghi le scuse del consorte tenuto a casa da postumi di
                     raffreddore, le procurò addirittura la nausea; per cui, senza più sorridere, si
                     rannicchiò in fondo alla sua automobile e chiuse gli occhi e di nuovo si turò
                     gli orecchi. Ma le rimaneva uno sfrigolio dietro le tempie, quasi dischi di
                     grammofono vi girassero che sommessi le ripetevano con la voce ora della
                     cameriera ora del <rs ref="#maggiordomo">maggiordomo</rs> o del giardiniere o del cuoco: “...uno sformato
                     raro... semi bacati, mi creda... consiglio alla <rs ref="#signora">Signora</rs>... se la <rs ref="#signora">Signora</rs>
                     permette...”.</p>

                  <p>“Basta!” gridò alla fine scotendo con forza il capo, ma in quello stesso punto
                     si accorse che quanto le accadeva era fuori luogo e inghiottiti gli urli,
                     poiché la macchina, avendo già percorso la voluta di prammatica sul piazzale
                     della villa, s’era fermata, discese. Quindi salutando graziosamente a destra e
                     a sinistra servitori giardinieri cani pappagalli gatti cervi pavoni contadini
                     cavalli mendicanti venuti da ogni luogo del suo dominio per renderle omaggio,
                     prese a salire la gradinata della villa ove il <rs ref="#marito">marito</rs> la attendeva alzando
                     verso lei le braccia paterno, e sempre a braccia larghe, in gesto di perdono e
                     benedizione come si conviene ai mariti anziani e previdenti, le stava
                     rivolgendo altrettante previdenti e anziane parole.</p>

                  <p>“Ho avuto il telegramma e te ne ringrazio, carissima. Ma perché non precisare
                     l’arrivo? Abbiamo rischiato di fare un’inutile corsa alla stazione. Comunque
                     sono felice che tu sia tornata. La casa senza di te...”</p>

                  <p>“Aveva perduto ogni profumo,” recitò a una voce il coro delle ancelle.</p>

                  <p>“Mancava ‘quel tocco’,” gorgheggiò il <rs ref="#maggiordomo">maggiordomo</rs>.</p>

                  <p>E i camerieri:</p>

                  <p>“La grazia del comando”.</p>

                  <p>“Com’è bello!” esclamava <rs ref="#doppio">la ragazza</rs> che era sempre dietro <rs ref="#signora">la signora</rs>. “È una
                     rappresentazione?”</p>

                  <p>“Volesse Iddio,” gemé la donna. “Stai attenta. Non ci sono intervalli per poter
                     fare commenti.”</p>

                  <p>Intanto il <rs ref="#marito">marito</rs> le aveva presa una mano e gliela stava baciando.</p>

                  <p>“Mano caritatevole,” urlò subito un mendicante dal basso, “fate l’elemosina a
                     un povero infelice!”</p>

                  <p>Allora i servi si misero a cacciare i mendicanti, i cani ad abbaiare contro di
                     loro, i cavalli a scalpitare, i canarini a svolazzare, la <rs ref="#massaia">massaia</rs> a
                     scandalizzarsi che i poveri fossero maltrattati e a gettar loro monete, i
                     poveri a raccattar le monete, il <rs ref="#marito">marito</rs> a consolare <rs ref="#moglie">la moglie</rs>, e ognuno si
                     moveva con disinvoltura su e giù per la scalinata, sembrava un balletto, <rs ref="#doppio">la
                        ragazza</rs> non aveva mai veduto niente di più armonioso, anche lei si mise a
                     gridare:</p>

                  <p>“Viva la servitù! Viva la mendicità! Com’è bello il vivere civile. Presto
                     lavatemi, nutritemi, datemi dei soldi, insegnatemi a urlare, e procuratemi
                     degli schiavi che mi applaudano. Voglio gli applausi. Voglio la riconoscenza!
                     Voglio sentirmi importante e benefattrice!”.</p>

                  <p>“Aspetta un giorno,” disse la <rs ref="#massaia">massaia</rs>, “poi ne riparleremo.”</p>

                  <p>Batté le mani e tutti tacquero. Si udiva soltanto in un angolino nascosto la
                     macchina per scrivere del segretario della magione che preparava il trafiletto
                     sull’arrivo e la munificenza della <rs ref="#signora">signora</rs>, da mandare al giornale cittadino.
                     La <rs ref="#massaia">massaia</rs> fece un cenno e ognuno riprese il proprio posto, chinò il capo e
                     tutti si rimisero al lavoro; chi nelle stalle, chi nelle gabbie, chi ai
                     crocicchi delle vie e il <rs ref="#marito">marito</rs> ad accompagnarla su su traverso le scale e
                     saloni nel suo appartamento. Qui giunti: “Da dove ti ho telegrafato?” domandò
                     all’improvviso la donna <rs ref="#marito">al consorte</rs>.</p>

                  <p>“Come da dove? Non sai dove eri?”</p>

                  <p>“Certo lo so. Ma vorrei vederlo scritto. Vedere stampato il nome di un luogo, a
                     volte, è come riguardare una fotografia.”</p>

                  <p>“Il buffo è appunto,” rispose lui prendendo in tasca e porgendole il
                     telegramma, “che si sono dimenticati di scriverci la provenienza. È un caso
                     curioso.”</p>

                  <p>“Infatti,” disse lei facendosi rossa; e poi in fretta: “Non ti sei mica
                     arrabbiato perché ho lasciato la Capitale così da un momento all’altro?”.</p>

                  <p>“Evasione!” sentenziò compiaciuto della propria indulgenza. “Piccola evasione
                     della <rs ref="#moglie">moglie modello</rs> e il <rs ref="#marito">marito</rs> saggio non può che sorriderne.”</p>

                  <p>“Quanto sei scemo,” pensava la <rs ref="#moglie">moglie modello</rs>. “Anzi mi devi scusare se non ti
                     ho più raggiunta, come di giorno in giorno promettevo, per tornare con te a
                     mostrarti ai tuoi vecchi amici” (abbassando la voce), “quelli del tempo del baule, quelli che non ti seppero
                     apprezzare. Ti hanno riconosciuta ora che ti sei fatta una <rs ref="#massaia">vera donna</rs>, una
                     <rs ref="#signora">sposa</rs>, una <rs ref="#massaia">cittadina</rs>, e, perché no, una <rs ref="#massaia">rappresentante della nostra sana
                        tradizione familiare</rs>? Un <rs ref="#massaia">figliol prodigo della società</rs>?”</p>

                  <p>Intanto la carezzava sul capo senza accorgersi dell’impaccio di lei quando le
                     sue mani le passavano sulle tempie. Due o tre volte si scostò dall’uomo e cercò
                     di coprirsi perché non s’accorgesse delle ciocche mancanti. Aveva anche paura
                     che ne parlasse <rs ref="#doppio">la ragazza</rs>. <rs ref="#doppio">La ragazza</rs> invece disse:</p>

                  <p>“Questa scena è lunga, mi annoia, e tutto è vuoto. Prima almeno facevano
                     rumore”. Allora la <rs ref="#massaia">massaia</rs> dovette presentarla al <rs ref="#marito">marito</rs>. Disse: “Una mia
                     <rs ref="#doppio">amica</rs>”, ma il <rs ref="#marito">marito</rs> voleva saperne il nome, <rs ref="#doppio">l’altra</rs> non voleva dirlo
                     protestando che era un nome ridicolo, la <rs ref="#massaia">massaia</rs> per finirla ne inventò uno, <rs ref="#doppio">la
                     ragazza</rs> urlò che quello non era il suo, il <rs ref="#marito">marito</rs> s’impazientiva e dava
                     visibili segni di disapprovazione e <rs ref="#doppio">la ragazza</rs> fece per andarsene, perché –
                     diceva – questo era un sopruso, nessuno mai l’aveva obbligata a pronunciare
                     sillabe che le erano sgradevoli. Al che <rs ref="#marito">il padrone di casa</rs> le sbarrò la via, e,
                     con una mano sul cuore e l’occhio severo, parlò così:</p>

                  <p>“<rs ref="#doppio">Ospite</rs> mia, non lo permetterò. Ma in quanto a rimanere ella in casa nostra
                     senza un nome neanche lo permetterò. È un arbitrio senza precedenti. E qui da
                     noi ogni cosa ha precedenti. Lo stato civile, inoltre, è una realtà seria per
                     tutti e da rispettarsi sempre. Finché lei rimarrà sotto questo tetto vorrà
                     dunque essere tanto cortese da condividere il nome di mia <rs ref="#moglie">moglie</rs>. Ella, a
                     quanto ho inteso, è <rs ref="#doppio">damigella</rs>, mia <rs ref="#moglie">moglie</rs> <rs ref="#dama">dama</rs>, non vi sarà confusione alcuna.
                     Il nome di mia<rs ref="#moglie">moglie</rs>, oso sperare, non le sembrerà ridicolo. Non accetto altre
                     obiezioni. E ora che tutto è in regola, vi chiedo il permesso, mie carissime,
                     di non venir con voi a colazione ma di ritirarmi nelle mie stanze a fare
                     suffumigi essendo alquanto raffreddato”.</p>

                  <p>“Questo <rs ref="#marito">personaggio</rs> è insopportabile,” disse la ragazza appena furono sole.
                     “Come si chiama?”</p>

                  <p>“<rs ref="#marito">marito</rs>. Anzi <rs ref="#marito">marito esemplare</rs>. <rs ref="#marito">Uomo ligio al dovere</rs>. <rs ref="#marito">Uno che si è fatto da sé</rs>.
                     O tutto d’un pezzo. Le definizioni sono parecchie. Dipende dalla pantomima
                     nella quale agisce. Per fortuna, come tutti gli strumenti di precisione, è
                     sensibile all’atmosfera, e si guasta spesso, ossia prende il raffreddore. Come
                     oggi. E noi ne profittiamo per cambiare scena e andare a mangiare
                     allegramente.”</p>

                  <p>Si presero a braccetto e, sotto lo stesso nome, s’avviarono alla sala da pranzo
                     dove una piccola tavola carica di oggetti lucidi e trasparenti, di fiori, di
                     merletti e di ghiaccio, le aspettava.</p>

                  <p>Due camerieri si movevano rapidi e offrivano vassoi pieni di odorose materie
                     colorate che la <rs ref="#massaia">massaia</rs> chiamava maccheroni, fagiano, fagiolini, purea, panna,
                     crema, pesche, moscato e canditi, ma che la ragazza rifiutò tutte con tenacia e
                     impaccio, diventando sempre più pallida per fame, sempre più rossa per
                     esasperazione. La <rs ref="#massaia">massaia</rs> ora si lavava le mani in acqua tepida tra foglie di
                     rosa; saziata la sua fame cominciò a preoccuparsi di quella dell’<rs ref="#doppio">altra</rs>.</p>

                  <p>“Qualunque cosa tu voglia,” disse, “chiedila. Non ti lascio muovere da tavola
                     se non hai mangiato. Se no chiamerò il <rs ref="#marito">marito</rs> che sa ogni trucco per condurre
                     chiunque alla normalità.”</p>

                  <p>A questa minaccia <rs ref="#doppio">la ragazza</rs> disse:</p>

                  <p>“Groncioli”.</p>

                  <p>“In nome di Dio,” gridò la <rs ref="#massaia">massaia</rs> alzandosi di scatto, “lo fai apposta?”</p>

                  <p>Si guardavano e si odiavano.</p>

                  <p>“Gron-cio-li,” scandì <rs ref="#doppio">la ragazza</rs>.</p>

                  <p>La <rs ref="#massaia">massaia</rs> si prese la testa tra le mani e cominciò a piangere.</p>

                  <p>“Groncioli,” s’udì una terza volta. “Portate pezzi di pane secco,” urlò la
                     <rs ref="#massaia">massaia</rs> esasperata ai camerieri. “Molto pane secco. Tutto il pane secco che c’è
                     in casa.”</p>

                  <p>Vi fu nella stanza una pausa piena di sgomento. Poi il <rs ref="#maggiordomo">maggiordomo</rs> fece un
                     passo avanti:</p>

                  <p>“<rs ref="#signora">La Signora</rs> mi scusi, non c’è pane secco in casa”.</p>

                  <p>“Non c’è pane secco in casa?” Nessuno aveva mai visto la <rs ref="#signora">signora</rs> in simile
                     affanno.</p>

                  <p>“La distribuzione del pane è regolata in modo che non ne avanzi, che non ci sia
                     inutile spreco.”</p>

                  <p>“Ma io voglio del pane secco. Fatelo fare subito. Chiamatemi il cuoco.”</p>

                  <p>“Il pane secco non si può fare, <rs ref="#signora">signora</rs>.”</p>

                  <p>“E comprarlo, si può comprare? Andate in città compratelo. Battete alle porte
                     di qualche vicino chiedetelo in regalo, in prestito, a qualunque prezzo,”
                     batteva forte i pugni sulla tavola.</p>

                  <p>“Forse,” suggerì <rs ref="#doppio">la ragazza</rs>, “quei poveri che applaudivano in giardino, ne
                     hanno.”</p>

                  <p>“<rs ref="#doppio">La Signorina</rs> mi scusi,” s’inchinò il <rs ref="#maggiordomo">maggiordomo</rs>, “quei poveri dipendono dal
                     nostro <rs ref="#marito">Signore</rs> il quale li ha congregati e passa loro due volte al giorno un
                     cibo razionale e sostanzioso del quale il pane secco non fa parte.”</p>

                  <p>“E nel pollaio? Non date pane secco alle galline?”</p>

                  <p>Il <rs ref="#maggiordomo">maggiordomo</rs> ebbe un vago gesto con la mano e un sorriso:</p>

                  <p>“Le nostre galline, per volontà del nostro <rs ref="#marito">Signore</rs>, sempre s’intende, ricevono
                     come i poveri un vitto adeguato al loro sviluppo, inteso a migliorarne la
                     razza. Il pane secco, se <rs ref="#doppio">La Signorina</rs> permette, non è che vecchio
                     romanticismo.”</p>

                  <p>“Allora,” disse <rs ref="#doppio">la ragazza</rs>, “morirò di fame.”</p>

                  <p>“Anche questo è romanticismo.”</p>

                  <p>“Però,” disse <rs ref="#doppio">la ragazza</rs>, “mi fa piacere e mi nutre e i vostri cibi giovani
                     fanno un gran chiasso di colori, senza nessuna sostanza.”</p>

                  <p>“Andate,” comandò improvvisa la <rs ref="#massaia">massaia</rs>, “un vero <rs ref="#maggiordomo">maggiordomo</rs> non conosce la
                     parola impossibile quando il suo padrone ordina. Aspetto il pane secco.”</p>

                  <p>Il <rs ref="#maggiordomo">maggiordomo</rs> e i camerieri scivolarono via umiliati, la <rs ref="#massaia">massaia</rs> si mise a
                     camminare su e giù per la stanza, <rs ref="#doppio">la ragazza</rs> s’accostò alla parete e guardava
                     il minimo spostarsi dei corpuscoli di calce sull’intonaco.</p>

                  <p>Dopo poco riecco il <rs ref="#maggiordomo">maggiordomo</rs> e i camerieri che su vassoi grandi di argento
                     portavano ognuno una crosta muffa di pane. Li posarono sulla tavola e
                     scomparvero. La <rs ref="#massaia">massaia</rs> si avvicinò a guardarli e subito si accorse che erano
                     di cartone dipinto. Li fece ballare un po’ sul palmo della mano, poi se li mise
                     in tasca. “Per il mio decoro di <rs ref="#massaia">padrona</rs> va bene lo stesso,” pensava, “sono
                     stata ubbidita. Ma lei è meglio che non li veda se no è capace di dirlo forte,
                     che sono finti; non ha ancora capito che va detto forte solo quanto accresce il
                     prestigio di un individuo, anche se non è vero, ma quello che è vero e
                     sgradevole non solo va taciuto, ma negato e rintuzzato. Ora io la lascio qui
                     sola e certo di qualche cosa, tra tanti avanzi, si nutrirà. Deve essere
                     abituata ai ripiegamenti e alla fame, ma senza essere vista, come io quando ero
                     ancora un’anima vera, pudica.”</p>

                  <p>Senza rivolgere dunque la parola <rs ref="#doppio">all’altra</rs> che ancora stava con la fronte
                     contro la parete a sentire lo sgretolio della materia, la <rs ref="#massaia">massaia</rs> uscì e chiuse
                     a chiave tutte le porte della sala da pranzo. Ai camerieri, che volevano
                     entrare per mettere in ordine, comandò di attendere in silenzio.</p>

                  <p>“<rs ref="#doppio">La Signorina</rs> ha un grave momento da superare, non disturbatela.”</p>

                  <p>La sera stessa, a tavola tra <rs ref="moglie">moglie</rs> e <rs ref="#marito">marito</rs>, <rs ref="#doppio">la signorina</rs> mangiò di gusto la
                     crema di asparagi e chiese due volte il fagiano, ma c’era l’aragosta e fu
                     contenta d’impararne il sapore. Si riempì inoltre le tasche di grissini per
                     aver di che masticare fino al giorno dopo.</p>
               </div>
            </div>
         </div>
         <div type="doppio">
            <div type="chapter">
               <head>VII</head>

               <p> Il giorno dopo disse la <rs ref="#dama">dama</rs> alla <rs ref="#doppio">damigella</rs>:</p>

               <p>“Ora, se tu sei tanto cortese da rimanere con noi, occorre qualche abito per
                  vestirti secondo i nostri usi”.</p>

               <p>“Che sarebbero?” e la damigella si schiacciò una zanzara sulla faccia.</p>

               <p>“Per una signorina, mettersi un abito di lana o tela chiara e senza ornamenti al
                  mattino, di lana o seta scura con qualche sobria guarnizione al pomeriggio, di
                  velo o tulle alla sera e qualche fiore.”</p>

               <p>“Ne voglio uno solo,” rispose la damigella, “ma d’oro con il manto d’ermellino. È
                  un pezzo che l’aspetto.”</p>

               <p>“Non si conviene a una giovinetta. È da regina in trono.”</p>

               <p>“E io posso diventare regina.”</p>

               <p>La <rs ref="#massaia">massaia</rs> si spaventò:</p>

               <p>“Parla più piano, per carità. Crederanno che tu mediti un delitto o che tu sia
                  pazza”.</p>

               <p>“O posso metterlo per pensare al caro amore,” sussurrò la damigella e, già tutta
                  persa nella barocca fantasia, prendeva dalla tasca un grissino lo sbriciolava, se
                  ne riempiva la bocca.</p>

               <p>La <rs ref="#massaia">massaia</rs>, conoscendo ormai che mentre la ragazza così ruminava non era più
                  possibile afferrarne l’immaginazione o guidarne l’intelligenza, agì come se
                  l’altra avesse accettata ogni sua proposta e fatti venire calzolai modiste sarte
                  ricamatrici e parrucchieri, dette ordine che le prendessero misure, le provassero
                  vestiti, le studiassero acconciature.</p>

               <p>Già da un pezzo le cucivano addosso metri di stoffa, le mettevano in capo feltri,
                  paglie, piume, al collo monili, ai piedi pelli d’ogni colore, quando finalmente la
                  ragazza si pulì una contro l’altra le mani dalle ultime briciole, fermò le
                  mascelle, chiuse la bocca e parve svegliarsi. Si guardò ai piedi inginocchiati i
                  calzolai, ai fianchi stringerla le aiutanti sarte, alle braccia appesi i
                  pellicciai, e intorno alla fronte svolazzarle uccellini mossi dall’estro magico
                  della modista; allora scrollandosi urlò:</p>

               <p>“Chi ha imbalsamate queste variopinte creature? Chi ha sgozzato i soffici animali
                  con che mi imprigionate le braccia? Chi i camosci pazzerelli per rivestirmene i
                  piedi?” e lacrimava.</p>

               <p>“Chi,” le rispose la <rs ref="#massaia">massaia</rs> facendo cenno ai fornitori che si ritirassero, “chi
                  dunque bollì viva l’aragosta che abbiamo mangiata? Chi schiacciò la zanzara
                  mentre, secondo gli ordini della natura, cercava nutrimento dal tuo sangue? E
                  l’imbalsamatore dei vaghi uccellini, dove ha buttato i vermi, gli insetti, le
                  inermi larve di cui i loro visceri erano pieni?”</p>

               <p>“Allora,” domandò la ragazza asciugandosi gli occhi, “dobbiamo uccidere?”</p>

               <p>“Allora,” rispose la <rs ref="#massaia">massaia</rs>, “non dobbiamo temere la morte.” E dopo una pausa:
                  “Perché ne hai paura?”.</p>

               <p>“Ho paura.”</p>

               <p>“Dovunque sia la tua morte là è sempre tutta la tua vita.”</p>

               <p>“La mia vita è vedere con gli occhi e sentire con i sensi, e nella morte non c’è
                  più nulla da vedere né sensi da usare.”</p>

               <p>“Potrebbe darsi,” pensò la <rs ref="#massaia">massaia</rs> a voce alta, “che quel nulla si possa penetrare
                  senza alcun mezzo e che sia tutto.”</p>

               <p>“Che cosa vuol dire?”</p>

               <p>“Non so. Cercavo di mettere insieme frammenti di pensiero, parole che mi bussano
                  alla fronte se penso alla morte.”</p>

               <p>“E non ti fanno paura?”</p>

               <p>“Me ne hanno fatta tanta, credo, da piccola, che per non sapere come difendermene
                  mi sono buttata alla convinzione di amarle e oramai vi penso a ogni respiro non
                  come a un incubo ma come a un’idea fissa d’amore.”</p>

               <p>“Così l’amore potrebbe essere un’estrema paura, un’estrema difesa?”</p>

               <p>“Che cosa non può essere l’amore?”</p>

               <p>“Tutto quanto non è il mio uomo bruno dalla pelle azzurra e dalla voce arcana,
                  pazzo, sbagliato e pellegrino.”</p>

               <p>“Ne riparleremo tra qualche anno,” concluse la donna sentendosi all’improvviso
                  matura e dispettosa; ma si pentì subito e invitò la ragazza a fare un giro per la
                  villa e la tenuta.</p>

               <p>Mentre visitavano i saloni antichi e moderni la <rs ref="#massaia">massaia</rs> si accorse che l’ospite
                  camminava a testa bassa senza vedere niente.</p>

               <p>“Perché non guardi?”</p>

               <p>“Quello che vado immaginando dentro di me è certo più bello.”</p>

               <p>A queste parole di nuovo la <rs ref="#massaia">massaia</rs> provò dispetto e considerò la fanciulla come
                  sua <rs ref="#madre">madre</rs> doveva considerare lei mentre dall’alto le buttava parole fredde dentro
                  il baule. “E tu credi d’inventare quanto vai immaginando? Se la nostra
                  intelligenza non è che ricordo, più vedi, più apprendi e più ti fai capace.”</p>

               <p>“A me non importa. Mi basto.”</p>

               <p>Per la seconda volta in quel breve spazio la <rs ref="#massaia">massaia</rs> ebbe l’impressione di essere
                  entrata nei panni della propria <rs ref="#madre">madre</rs> quando, a una tal risposta, sbatteva giù il
                  coperchio del cassone e se ne andava lasciandola rinchiusa in castigo. Il suo
                  sbattere il coperchio fu mettersi a tacere con ostinazione, ma la ragazza non se
                  ne accorse o forse neanche questo le importava. Allora a poco a poco la donna si
                  obbligò a tornare educata e comprensiva. Disse:</p>

               <p>“Anche io fui come te, fino a poco tempo fa”.</p>

               <p>“Fino a quando il mio amato t’ha baciata?”</p>

               <p>“Oh, questo l’avevi sentito?”</p>

               <p>“Perché mi ha fatto male.”</p>

               <p>“Non ti ci eri preparata con l’immaginazione?”</p>

               <p>“Faceva un altro male. Bisognava negarmelo, per pietà. Io ho diritto alla
                  pietà.”</p>

               <p>“Niente affatto. Tu no e io no e nessuno. A forza di avere pietà dell’uomo lo si è
                  lasciato diventare il più funesto animale del creato. Inoltre non si usa aver
                  pietà dell’intelligenza.”</p>

               <p>“Neanche di lui, se fosse intelligente? Lo è?”</p>

               <p>“Non lo sai?”</p>

               <p>“Non gli ho mai parlato.”</p>

               <p>“E perché, e come lo ami allora?”</p>

               <p>“È bello.”</p>

               <p>“È peloso,” disse la <rs ref="#massaia">massaia</rs> che solo in quel momento seppe di essere gelosa. La
                  ragazza si fece rossa e abbassò gli occhi.</p>

               <p>“Non so,” riprese poi, “non gli ho visti che il volto e la mano.”</p>

               <p>Ora fu la <rs ref="#massaia">massaia</rs> ad arrossire.</p>

               <p>“Anche io,” disse in fretta. “Le sue mani appunto sono pelose e il volto è azzurro
                  per l’ostinazione precipitosa della barba nel rispuntargli. Ma tu, dove l’hai
                  incontrato?”</p>

               <p>“Non l’ho mai incontrato.”</p>

               <p>“Chi te ne ha parlato?”</p>

               <p>“Soltanto tu, <rs ref="#signora">Signora</rs>, in cima alla torre, per dirmi ch’egli t’aveva baciata e
                  accompagnata fin là.”</p>

               <p>“Ne hai vista una fotografia?”</p>

               <p>La fanciulla scosse il capo.</p>

               <p>“Lo hai sognato? Come l’hai inventato?”</p>

               <p>“Ecco; spesso io pensavo ad Amore e in qual modo sarebbe venuto a me. Pensavo a un
                  giovane che stesse or qua or là ad accogliermi dovunque io, col mio pensiero,
                  giungessi. E quest’uomo aveva belle forme allungate come ne hanno certi nobili
                  animali e colori di piuma sul volto. Ricordavo il dorso del corvo, nero, turchino,
                  d’acciaio e purpureo e creavo i suoi capelli. Poi mi veniva alla mente il collo
                  delle ghiandaie che è colore del cielo mattutino e impallidisce sul petto fino a
                  sembrare un cielo di sera. ‘Così,’ dissi, ‘saranno i suoi occhi e la sua fronte
                  opaca.’ Vidi in ultimo una rondine passare davanti alla mia finestra, mentre
                  abbandonata sul davanzale sospiravo, e mi parve colore della notte di luna e
                  subito d’un’eguale ombra impastai le palpebre di lui e le orbite. E la bocca era
                  un taglio nero.”</p>

               <p>“Avevamo vergogna,” sussurrò la <rs ref="#massaia">massaia</rs> ricordando, “vergogna a pensare rossa una
                  bocca d’uomo. Pensavamo a una bocca soltanto onde usciva il respiro necessario,
                  come un fumo, e riempiva di caligine le labbra. Non è così?”</p>

               <p>“È così,” ammise la ragazza. “Per questo, quando in uno di quei corridoi ho visto
                  una mano poggiata a uno spigolo, benché il corpo cui apparteneva fosse nascosto
                  dall’angolo del muro, ho saputo che era sua. La guardavo guardavo, finché d’un
                  tratto la mano si è staccata ed è scomparsa. Più tardi, mentre salivo nel
                  grattacielo (montavo a piedi, ed erano tante ore) e ogni poco alzavo il capo per
                  vedere quanto ancora mi restava da fare, due volte mi apparve il suo viso, che
                  dall’alto invece guardava in giù. Sembrava aspettasse o cercasse qualcuno,
                  soffriva. Mi accorsi di stare anch’io cercando qualcuno (lui?) e soffrivo e non
                  potevo staccare gli occhi da dove egli m’era apparso così, quando sporse di nuovo
                  il capo, incontrò subito i miei occhi e, certo deluso, non si è più affacciato.
                  Speravo trovarlo sul terrazzo ma vi sono arrivata molto dopo e non c’era. Forse
                  era già sceso con l’ascensore.”</p>

               <p>“Vuoi che l’invitiamo a passare qualche giorno qui? Posso farlo,” si vantò la
                  <rs ref="#massaia">massaia</rs>, benché non sapesse né il nome né l’indirizzo di colui.</p>

               <p>“<rs ref="#signora">Signora</rs>,” gridò l’altra, “<rs ref="#signora">Signora</rs>, che creatura sei tu? Maga? Onnipotente per
                  gran virtù? per elezione divina?” e l’abbracciava, la baciava, le prendeva le mani
                  benché la <rs ref="#massaia">massaia</rs> ne provasse fastidio e la respingesse. “Ma no,” riprese a
                  gridare passando a un tratto dall’esaltazione all’ira, “non voglio. Tu poi mi
                  staresti a guardare, vedere quanto soffro mentre vi amate, sentire il mio odio
                  mentre mi torturate. No. Mi avevi promesso di non parlarmi mai più di lui. Me ne
                  vado, ora me ne vado!” Scoppiò a piangere e corse lungo l’infilata dei saloni fino
                  a uscire sul ripiano davanti alla villa. Là rimase a singhiozzare addossata allo
                  stipite.</p>

               <p>Poco dopo, scivolando dolcemente sui pavimenti lucidati a specchio, la <rs ref="#massaia">massaia</rs>
                  intraprese il viaggio per andare a raggiungerla. Ma, così scivolando, con le belle
                  gonne bianche sparse intorno a guisa di vela (era il primo giorno di luglio e il
                  Cancro in cielo, simile alla donna in terra scivolava sulla lucida zona tra ombre
                  candide) ogni tanto si piegava sulle ginocchia e sfiorava con la punta delle dita
                  i freddi marmi. E ogni volta, rialzando la mano, quasi nascostamente vi lanciava
                  uno sguardo, ma i polpastrelli scintillavano senza recare la minima traccia di
                  polvere. Ella riprovò, con tutto il palmo. Il palmo rimase netto e rosato come i
                  calcagni di Venere sull’orlo del mare. Ma la donna, purtroppo, non pensava a
                  Venere; pensava che i domestici, ove possano, non fanno mai il dover loro e, pur
                  di coglierli in fallo, non ebbe ritegno dal buttarsi in ginocchio e due, tre
                  volte, con scrupolo, leccare il pavimento. La lingua scivolava avanti e indietro
                  sul marmo lucidato a piombo e un sentore frizzante, quasi di mosto, saliva dalle
                  giunture delle lastre; un fermento algido, una vaporazione di morte minerale,
                  brulichio di germi stellari, l’annuncio di imbalsamati universi. La punta della
                  lingua, fatta di ghiaccio, le si era saldata al pavimento, ma la donna rimase
                  così, con il viso a terra, ad annusare e respirare il fiato della pietra. La bocca
                  aperta, le labbra premute sulle vene nere del marmo, ella non si accorse di
                  muoverle e socchiuderle in un moto regolare, battere le narici in un respiro
                  sempre più necessario e di bere, bere, bere quel fumo di zone sottomarine che,
                  dalle più fonde epoche del mondo, va ancora asciugandosi all’aria con esalazioni e
                  fermenti; la donna li inghiottiva, trangugiava, masticava e non si accorse di
                  mugolare. Una certa contrazione nel grembo la obbligò a stendersi bocconi sul
                  pavimento e premervisi, urtò forte le ginocchia, le punte dei seni irrigidite le
                  dolsero, si accorse, con una nausea mortale, che gocce di saliva le cadevano sul
                  mento e capì di essere ubriaca. Con sforzo si girò allora sulla schiena, sperando
                  di potersi rialzare, ma non ne fu capace e batté forte la nuca a terra. Solo al
                  colpo della sua testa le venne in mente che qualche cameriere avrebbe potuto
                  udire, accorrere, vederla, e tanta fu la vergogna a quell’idea che d’un subito si
                  sentì ridiventare vigile, infallibile e perentoria nella sua parte di padrona di
                  casa. Fu in piedi prima ancora di averlo pensato, si passò una mano su e giù per
                  il corpo quasi fosse un cane aizzato da placare, si asciugò la bocca, tenne
                  strette alquanto le narici tra le dita ché cessassero dal fremere, poi, rimessa
                  tutta in ordine, raggiunse la ragazza.</p>

               <p>La quale intanto aveva finito di piangere e aveva ricominciato a masticare
                  pane.</p>

               <p>“Vediamo il parco,” le disse la <rs ref="#massaia">massaia</rs> facendola montare su un calessino pronto
                  ad aspettarle davanti alla scala, con il suo lacchè impalato accanto.</p>

               <p>Il calessino era di vimini bianchi, bianche erano le briglie guarnite di bubboli
                  dorati, bianca la frusta a nappe di seta, bianco il cavallo che reggeva sul capo
                  un pennacchietto di candide penne e in bocca un morso dorato.</p>

               <p>“Hop-là,” fece la <rs ref="#massaia">massaia</rs> sedendo vicino alla compagna e, prima ch’ella avesse
                  toccate le redini, il cavallino partì in un trotto sonoro.</p>

               <p>“Ho paura dei cavalli,” disse la ragazza. “Da piccola pensavo tanto ai cavalli che
                  me ne ero ammalata e li sognavo, tutti neri, che correvano nell’alba contro il
                  cielo verde; alzavano i musi, aprivano le bocche color di fuoco e mi chiamavano.
                  Ogni notte li vedevo più grandi e ogni notte perdevano una parte del loro corpo.
                  Dapprima mi apparvero come in distanza, interi, con le zampe esili e gli zoccoli
                  d’argento. La seconda volta si avvicinarono tanto che vedevo i loro ventri pulsare
                  tra le cosce, ma l’orlo dei miei occhi li tagliava al garretto. La notte dopo mi
                  stavano così addosso che li vedevo soltanto dalle ginocchia in su e le loro
                  pupille fisse brillavano. Nel quarto, nel quinto, nel sesto sogno, sempre più
                  perdevano di fianchi dorso spalla o collo e il muso e la criniera diventavano
                  immani. L’ultima volta che vennero non avevano che il sopracciglio e le froge
                  puntate allo Zenit che tutto risonava del mio nome urlato da loro. Poi li attesi
                  per mesi ma non tornarono più. Nell’ansia rimanevo coricata notte e giorno e
                  dimagrai e caddi in preda a una cattiva malattia. Ma guarii e, dopo circa un anno,
                  potei finalmente uscire nel sole. Un mezzogiorno la <rs ref="#madre">mamma</rs> mi portò nei prati dove,
                  poco lontano da noi, vidi un gruppo di certi animali appena più grandi di una
                  pecora, mi parve, dei quali non conoscevo l’esistenza, non avevo visto immagini,
                  né alcuno mi aveva mai parlato. Neanche un gorilla ho mai veduto, ma, se
                  l’incontrassi, lo riconoscerei. Quelle bestie invece mi erano al tutto ignote,
                  pure né la mamma né la gente che passava di là, si maravigliava al vederli. Né gli
                  animali si spaventavano alla vista degli uomini, come se li conoscessero;
                  continuavano a mangiare l’erba, correvano, montavano uno sull’altro e si mordevano
                  e facevano un grido lungo, a scatti, quasi ridessero. Anzi sono certa che ridevano
                  di me guardandomi di lato con l’occhio fermo. Dissi: ‘Che buffi animali! Che cosa
                  saranno?’. Allora anche la mamma, con le bestie, rise di me, poi esclamò: ‘Non
                  riconosci i cavalli, sciocchina?’. ‘Ma no,’ insistei indicandoli, ‘dico i piccoli
                  animali laggiù. Vuoi che non conosca un cavallo? Un cavallo non potrebbe entrare
                  intero in un prato solo.’ A tali parole mia mamma gemé: ‘Tu sei ancora malata, hai
                  il delirio, bimba mia!’ e mi prese in braccio e correva per riportarmi subito a
                  casa, a letto. Più tardi, per tranquillarla, ammisi di aver scherzato, di saper
                  benissimo che erano cavalli. Ma non era vero. Neanche ora so chi siano gli animali
                  chiamati da voi, con nome altrui, cavalli. Forse per questo equivoco gli uomini
                  credono che i cavalli siano pazzi.”</p>

               <p>“Il puledro che veniva a trovarmi nel baule,” raccontò a sua volta la <rs ref="#massaia">massaia</rs>,
                  “non era certo pazzo, era astutissimo. Per poter difendere la propria libertà si
                  era fatto velenoso nutrendosi di vetriolo e ormai con un morso uccideva. Era d’un
                  bel colore rosso arancione a macchie bianche, come i funghi, per il veleno
                  trangugiato.”</p>

               <p>“Io,” riprese la ragazza, “avevo una statua, che mi veniva spesso a trovare. Anzi
                  non era una statua, era un gruppo di moglie e marito. Il marito in piedi teneva un
                  pugnale nel collo della moglie inginocchiata, perché non cadesse viva in mano ai
                  nemici. Ero contenta che la moglie avesse un ferro nel collo e non potesse
                  parlare, perché a me non piace la conversazione delle donne. Ma anche il marito,
                  purtroppo, parlava poco per lo sforzo continuo di reggere la moglie moribonda;
                  lasciarla andare non poteva per non scomporre il gruppo. Così, con la storia di
                  non scomporre il gruppo, mi parlava stando sempre di profilo, anche lui come i
                  cavalli, e mi guardava con l’occhio storto. Aveva poi un baffo che gli pendeva
                  lungo il labbro e io trovo sconveniente per uno nudo (perché erano nudi) avere i
                  baffi. Perciò alla fine, quando lui veniva, procuravo di non farmi trovare in
                  casa, finché smise di cercarmi.”</p>

               <p>“È passato molto tempo?”</p>

               <p>“Tanto. Era il periodo in cui ero malata. Vidi il ritratto di questo mio amico su
                  una cartolina e volli conoscerlo. Ma appena fui guarita lo abbandonai. Ora sono
                  già più di due anni che giro il mondo, per consiglio dei medici; ed eccomi
                  qui.”</p>

               <p>“Pare che siano amici simili a fare ammalare i giovani. Almeno si dice. Se si
                  trova la forza di lasciarli, subito si guarisce. Nella vita poi se ne incontrano
                  altri e, se non si ha buon senso, è difficile evitarli. Però tu non sei ancora
                  guarita.”</p>

               <p>Con una certa malignità l’altra interrogò:</p>

               <p>“E tu?”.</p>

               <p>“Io? Io sono sposata e non posso rispondere a certe domande.” Già per la seconda
                  volta in una settimana si nascondeva dietro queste parole.</p>

               <p>“Non ricominciamo. È inutile che io ti domandi soccorso, a te che sai, se non vuoi
                  aiutarmi.”</p>

               <p>“Infatti.” Entrambe offese, tacquero. Si udirono allora più forte tinnire i
                  bubboli dorati del cavallo.</p>

               <p>Passavano lungo serre nebbiose entro cui fluttuavano fiori solitari, per viali
                  alberati dove bianche divinità su alti piedistalli prendevano il fresco. Il mese
                  di luglio, che ha per gemma l’onice e per fiore propizio il giaggiolo, trovava in
                  quel mirabile soggiorno la sua dimora, l’aveva tutto adornato di luci e zeffiri e
                  odori che lo rendevano alquanto lezioso. La <rs ref="#massaia">massaia</rs> avrebbe fatto volentieri a
                  meno dello scintillio dell’erba, della trasparenza del cielo, della brezza
                  profumata e del cinguettio degli augelli; la ragazza invece ne pareva incantata e
                  la bocca, al solito, le pendeva e l’aura sottile le entrava nella gola scura come
                  un ruscelletto in una grotta. “Ora,” pensò la <rs ref="#massaia">massaia</rs>, “tra i denti le spunta il
                  capelvenere e dall’ugola le sgorga uno zampillo.”</p>

               <p>“Buona, buona,” mormorava intanto l’altra a occhi socchiusi ingoiando l’aria.</p>

               <p>“Chissà perché,” si scrollò la <rs ref="#massaia">massaia</rs>, “vicino a costei non posso non divagare e
                  non riesco a stare seduta a modo, neppure un minuto. Orsù, donna, ricordati del
                  <rs ref="#marito">marito</rs>, dei doveri, delle virtù richieste, che sono la normalità e il
                  raziocinio.”</p>

               <p>In quel momento, per inspiegabile caso, il cavallino alzò la bianca coda.</p>

               <p>Inoltrandosi nel parco incontrarono una valle ombrosa, soffice di tenerissima erba
                  e giunchiglie. Al centro vi brillava un lago tondo dove galleggiavano cigni e
                  ninfee. “Svecchiare,” pensò la <rs ref="#massaia">massaia</rs>, tirando le redini. “Cambiare tappezzeria:
                  farmi mandare dal Re d’Egitto un ippopotamo che mi capovolga il lago e infanghi le
                  sponde perché non siano infestate da sonatrici d’arpa, a sciami come zanzare.”</p>

               <p>In quello stesso momento un camioncino si fermò sulla riva opposta e ne discese il
                  <rs ref="#maggiordomo">maggiordomo</rs> seguito da facchini con pesanti involti sulle spalle e da fanciulle in
                  lunghi veli. Le fanciulle corsero in giro in giro al lago dove sedettero su zolle
                  fiorite già ad arte disposte, poi a un tempo tesero le braccia e i facchini vi
                  deposero, a ognuna, uno di quegli involti pesanti che, aperti, rivelarono essere
                  arpe. Mentre tutto questo accadeva il <rs ref="#maggiordomo">maggiordomo</rs> abbattutissimo aveva raggiunta
                  la padrona e cercava di scusarsi:</p>

               <p>“Il <rs ref="#marito">Signore</rs> voleva fare un’improvvisata alla <rs ref="#signora">Signora</rs>. Un concerto sul lago mentre
                  le Signore prendono il tè, che subito verrà. La <rs ref="#signora">Signora</rs> voglia scusare, manca
                  ancora un quarto alle cinque, se la <rs ref="#signora">Signora</rs> non avesse anticipato, tutto sarebbe
                  stato pronto. Il lacchè mi ha avvertito troppo tardi della direzione che la
                  <rs ref="#signora">Signora</rs> aveva presa, altrimenti avremmo fatto in tempo.”</p>

               <p>“Vi ho già detto molte volte, <rs ref="#maggiordomo">Araceli</rs>, che, quando il <rs ref="#marito">signore</rs> vuole farmi
                  un’improvvisata, bisogna avvertirmi affinché io provveda, se no non riesce. Non
                  sapete che la fata della casa è la donna? Che solo la donna è l’<rs ref="#angeloCustode">angelo</rs>  del
                  focolare? Da quanti anni siete <rs ref="#maggiordomo">maggiordomo</rs>?”</p>

               <p>“Da trent’anni, <rs ref="#signora">Signora</rs>.”</p>

               <p>“In trent’anni queste cose avreste dovuto impararle.”</p>

               <p>“Sì, <rs ref="#signora">Signora</rs>,” il pover’uomo sudava dall’umiliazione, e non osava tergersi davanti
                  alla <rs ref="#signora">signora</rs>; la <rs ref="#signora">signora</rs> ne ebbe pietà.</p>

               <p>“Datemi una mano,” e saltò a terra. Subito fece cenno di fermarsi a due camerieri
                  che, sbucati da un secondo camioncino, trasportavano una zattera su cui era
                  preparata una piccola tavola da tè.</p>

               <p>“Metteteci,” ordinò la padrona, “una in faccia all’altra, le immagini mia e della
                  signorina e nutritele bene, che non manchino i muffins, che gli scones non siano
                  troppo imburrati, e siano calde le pizzette alla napoletana. Sorvegliate inoltre
                  che la conversazione scorra piacevole e conveniente. Noi intanto andiamo a
                  sbrigare certo nostro affare,” prese a braccetto la fanciulla. “E mi raccomando di
                  farci applaudire quando le esimie arpiste avranno sonato. Sarebbe magari opportuno
                  chiedere il bis del largo di Haendel. Perché certo avremo il largo di Haendel,
                  vero <rs ref="#maggiordomo">Araceli</rs>? Fatemi vedere il programma?”</p>

               <p>Il <rs ref="#maggiordomo">maggiordomo</rs> glielo porse.</p>

               <p>“Ecco. Haendel. Vi ci faccio una croce con l’unghia, <rs ref="#maggiordomo">Araceli</rs>. A questo pezzo bis.
                  Intesi?”</p>

               <p>Alzò il mento e volse le spalle, trascinandosi dietro la compagna
                  esterrefatta.</p>

               <p>“Perché non siamo rimaste?” le domandò questa appena furono nel bosco e si udirono
                  i primi suoni delle arpe. “Era così bello. Pareva di essere le parole di una
                  romanza e di stare uscendo dalla bocca di un tenore in mezzo a un palcoscenico con
                  le quinte azzurre.”</p>

               <p>“Non hai ribrezzo a immaginare simili cose?” e si portò il fazzolettino alle
                  labbra.</p>

               <p>Il bosco era un vero bosco coi taglialegna che abbattevano alberi vetusti, con
                  capanne e fuochi di carbonai, templi diroccati, selvaggina vagante, gridi lugubri
                  di uccelli, e macchie di sole come monete lucenti sul suolo coperto di muschi e
                  arbusti.</p>

               <p>“Ci sono lupi?”</p>

               <p>“Lupi no, ma cavalieri erranti sì,” risero entrambe a quest’idea. “Ora,” continuò
                  la <rs ref="#massaia">massaia</rs>, “andremo a bere un bicchiere di vino a un’osteria che conosco io.
                  Basta uscire dal bosco verso occidente, ma facciamo attenzione a non inoltrarci
                  troppo se no cammineremo ore prima di ritrovare la campagna. Ecco, questo è il
                  sentiero.”</p>

               <p>Voltarono a destra per un viottolo sabbioso scavato dalla pioggia tra le radici
                  degli alberi che s’incrociavano e facevano al suolo uno scheletro sul quale era
                  difficile camminare. Le due donne scivolavano e si divertivano, avevano paura e
                  ridevano forte. La <rs ref="#massaia">massaia</rs> era addirittura felice quando richiami bestiali
                  correvano in mezzo ai tronchi e la ragazza si fermava di schianto, color cenere
                  dal terrore e lei la beffeggiava e maltrattava avendo dentro una gran voglia di
                  stringersi all’altra e chiamare aiuto, di essere fuori di là con <rs ref="#maggiordomo">Araceli</rs> che si
                  spiaccica ai muri al suo passaggio. A ingannarla le pareva d’ingannare Iddio
                  stesso e tutta l’umanità da lui creata, si sentiva subdola, maledetta e tuttavia
                  abbastanza potente, come Satana, come lui grondante d’iniqua gioia e dimenticava
                  che Satana è nudo e bello e porta intorno alla fronte un cerchio di ferro con su
                  scritto: Triste fino all’ultimo giorno.</p>

               <p>Ben presto giunsero all’osteria, che aveva tutto per piacere a quelle due
                  bislacche. Oscurità, terra battuta in luogo di pavimento, pertugi per finestre,
                  oste grasso, ostessa con i denti sporgenti, girarrosto cigolante davanti al fuoco
                  e brutti ceffi ai tavolini. I brutti ceffi erano onestissimi artigiani e villici
                  della tenuta della <rs ref="#massaia">massaia</rs>, molti dei quali, vedendola entrare, scattarono in
                  piedi e si tolsero i berretti. Alcuni però non si mossero e la <rs ref="#massaia">massaia</rs>, pur
                  rispondendo con gentilezza ai complimenti dei padroni che le erano corsi incontro,
                  li osservò con maraviglia. Con maggior maraviglia, dopo poco che s’erano sedute a
                  una tavola e avevano già bevuto qualche sorso di un vino speciale, osservò che
                  essendo entrato un signore forestiero, quegli uomini che alla sua venuta erano
                  rimasti seduti ora di scatto s’alzavano e salutavano cortesemente lo sconosciuto;
                  anche a lui gli osti corsero incontro e lo accompagnavano a un tavolino e gli
                  versarono il vino speciale. La <rs ref="#massaia">massaia</rs> alzò un sopracciglio. Il nuovo venuto
                  passandole accanto per andare a sedersi l’aveva guardata con insistenza. Seduto,
                  doveva continuare a guardarla, perché ella avvertiva un impaccio sulla nuca per
                  cui prese a muovere il collo come se volesse scacciarne un insetto. Inoltre
                  sentiva l’ostessa bisbigliare con colui e se n’era incuriosita, ma fu distratta
                  dall’arrivo di due guardie. Anche le guardie dovevano essere nuove del paese
                  perché, salutato con rispetto il forestiero, scrutarono invece le due donne con
                  diffidenza. Stavano per avvicinarsi a domandare chi fossero quando l’oste si
                  precipitò con le mani tese a fermarli e ripeteva: “È la <rs ref="#signora">Signora, la Padrona</rs>. Tutto
                  suo fino al mare, fino al monte. Eccellentissima <rs ref="#dama">dama</rs>. Anche il terreno dei lavori
                  è, era suo. Inclita <rs ref="#signora">sposa</rs> del nostro <rs ref="#marito">Signor Padrone</rs>”.</p>

               <p>Benché l’oste parlasse rapido e sottovoce la <rs ref="#massaia">massaia</rs> aveva udito e aggrottato
                  l’altro sopracciglio, così ora aveva una faccia che scombussolò il buon uomo e gli
                  fece abbandonare le guardie per correre da lei: “Bisogna scusarli, <rs ref="#signora">Signora</rs>, è il
                  loro dovere. Sono nuovi, distaccati quando tu eri via, non potevano conoscerti. Il
                  loro dovere è di sospettare sempre per sorvegliare i lavori”. Poi, chinandosele
                  all’orecchio, in un sussurro: “Chiunque può essere spia, in tempo di guerra, e una
                  polveriera è un segreto di Stato, quasi”.</p>

               <p>“Una polveriera?”</p>

               <p>“Ma sì. Una polveriera, che Dio la benedica, una polveriera che ci ha portato
                  tanto guadagno, merito del tuo <rs ref="#marito">Signor marito</rs> che ha dato il terreno. Ecco
                  l’ingegnere,” e indicava l’uomo sconosciuto.</p>

               <p>Il quale si alzò e fece un inchino. “<rs ref="#ingegnereOeneas">Ingegnere Oeneas</rs> ,” disse.</p>

               <p>“Piacere,” rispose la <rs ref="#signora">signora</rs> con leggerezza.</p>

               <p>“<rs ref="#ingegnereOeneas">Ingegnere Oeneas</rs> ,” disse ancora l’ingegnere facendo un altro piccolo inchino
                  verso la ragazza.</p>

               <p>“Piacere,” borbottò la ragazza.</p>

               <p>“Prego,” disse la <rs ref="#massaia">massaia</rs> mostrando un posto alla propria tavola.</p>

               <p>“Grazie,” rispose l’ingegnere avvicinandosi.</p>

               <p>“Vuol sedersi?” sorrise la <rs ref="#signora">signora</rs>.</p>

               <p>“Troppo onore,” balbettava l’ingegnere.</p>

               <p>“Senza complimenti,” riprese la <rs ref="#dama">dama</rs> e finalmente l’ingegnere prese a calarsi
                  piano piano sull’orlo della panca in faccia a lei. Allora l’oste se ne andò.</p>

               <p>“Ora,” soggiunse la donna con il volto illuminato da certa sua segreta speranza,
                  “mi dica tutto, la prego.”</p>

               <p>Allora, piano piano, se ne andò anche la ragazza.</p>

               <p>“Quello che posso, <rs ref="#signora">Signora</rs>, ed è poco. L’ultima parte del suo bosco doveva essere
                  comperata dal governo per fabbricarvi una polveriera. Suo <rs ref="#marito">marito</rs> l’ha
                  graziosamente regalato. E noi ora vi stiamo lavorando. Questo è quanto tutti sanno
                  e possono vedere e quanto io posso dirle. Pensavo che suo <rs ref="#marito">marito</rs> l’avesse già
                  messa al corrente.”</p>

               <p>“Ero in viaggio,” disse dolcemente la donna e appoggiò il volto su una mano
                  guardando con occhi lucidi l’<rs ref="#ingegnereOeneas">Ingegnere Oeneas</rs> . Stava pensando: “Se la polveriera
                  scoppia, addio villa, addio <rs ref="#maggiordomo">Araceli</rs>, addio Leonardo giardiniere, addio esercito di
                  pallide larve in livrea che saltano in aria. Sono libera”. Allora domandò: “E se
                  la polveriera scoppia?”.</p>

               <p>“Non c’è nessun pericolo. Voglio dire, non c’è nessun pericolo che scoppi.”</p>

               <p>“Però molte polveriere sono saltate. In questo caso per quanti chilometri di
                  raggio fanno strage?”</p>

               <p>“Questa è una polveriera costruita con criteri moderni, perfezionati, in gran
                  parte sotterranea...”</p>

               <p>Si fermò e guardò attorno per l’osteria i suoi operai, le guardie.</p>

               <p>“Ad ogni modo,” ribatté la <rs ref="#massaia">massaia</rs>, “se la polveriera non salta, i nemici verranno
                  presto a scoprirla e manderanno aeroplani a bombardarla.”</p>

               <p>L’ingegnere cominciava a essere sconcertato.</p>

               <p>“Non bisogna essere pessimisti, <rs ref="#signora">Signora</rs>.”</p>

               <p>“Non è mica pessimismo è desiderio di...” si corresse, “desiderio di verità,
                  guardare le cose in faccia.”</p>

               <p>“Nessuno di noi che ci lavoriamo ha mai fatto ipotesi tanto disastrose,”
                  l’ingegnere fece un vago cenno a indicare gli uomini seduti nell’osteria.</p>

               <p>“Sono suoi operai?” la <rs ref="#massaia">massaia</rs> li scrutava a uno a uno.</p>

               <p>“Ne abbiamo trecento. Al margine del bosco è sorto un vero e proprio villaggio,
                  con baracche, negozi, bar. Questa osteria sarebbe il ritrovo di lusso.” Sorrise
                  fatuo. “Infatti ci è venuta lei.”</p>

               <p>“È la fortuna che mi ci ha condotta.” La <rs ref="#massaia">massaia</rs> lo guardava di sotto le palpebre
                  abbassate, l’ingegnere si accomodò la cravatta, mise un gomito sul tavolo e
                  balbettò:</p>

               <p>“Grazie!”.</p>

               <p>(Attento Oeneas!)</p>

               <p>“E i lavori non si possono vedere?”</p>

               <p>Chissà perché l’ingegnere prima di rispondere aveva cercato con lo sguardo in giro
                  per la bettola le guardie.</p>

               <p>“Ci vuole un permesso speciale, <rs ref="#signora">Signora</rs>. Un permesso del prefetto o dell’autorità
                  militare.”</p>

               <p>“Me lo procurerà?”</p>

               <p>“Io?”</p>

               <p>“Lei.”</p>

               <p>“Ha detto io?”</p>

               <p>“Non io, ingegnere, lei,” rise forte, si alzò e sentì che era sinuosa. “Brava,” si
                  disse, “brava. E ora stringigli un poco la mano, ma appena, che gli rimanga il tuo
                  profumo tra le dita.” Così fece: non gli stese la mano, la pose su quella di lui e
                  ve la premette con polpastrelli leggeri. Avvertì che la pelle dell’ingegnere era
                  sudaticcia, ma si fece forza e non allontanò le dita finché quello non gliele ebbe
                  baciate, poi, ritraendole e asciugandosele furtivamente sulla gonna, sussurrò per
                  distrarlo:</p>

               <p>“Potremo averla a pranzo stasera?”.</p>

               <p>“Stasera?” l’ingegnere certo non aveva ben capito, tanto era il suo sbalordimento.
                  Ma lei ne approfittò per rendere l’invito ancora più sorprendente: “No? Allora
                  domani, dopodomani, mattina, sera, quando vorrà, in tuta da lavoro, tra noi. Mi
                  dica, quando?”.</p>

               <p>L’<rs ref="#ingegnereOeneas">Ingegnere Oeneas</rs>  a sua volta si dominò e cercò di rispondere con correttezza, ma
                  non fu tanto facile. Finalmente gli venne detto:</p>

               <p>“Dopodomani andrebbe bene”.</p>

               <p>“Sì? Allora senz’altro dopodomani l’aspetto alle otto.” E questa volta gli stese
                  la mano a stringere il patto, da lavoratore. Ma egli per la seconda volta
                  s’inchinò a baciargliela; la <rs ref="#massaia">massaia</rs> gli guardava fisso il sommo del capo che, per
                  dire il vero, non presentava alcuna particolarità interessante, e pensava: “Forse
                  è meglio che io all’improvviso mi ricordi di avere un altro impegno e fargli
                  tirare un pochino il collo, a questo Oeneas che si crede già nelle mie buone
                  grazie. Senti come mi bacia. Ma prima è bene lanciargli un’altra occhiata...”.</p>

               <p>“<rs ref="#signora">Signora</rs>,” le diceva l’ingegnere, avendo finito di carezzarle la punta delle dita,
                  passandosi una mano sul capo a toglierne una sensazione molesta, “è un grande
                  onore per me. Dopodomani, sì.”</p>

               <p>“Ohimè, qual contrattempo,” gorgheggiò la <rs ref="#signora">signora</rs>, “ora soltanto mi ricordo che
                  dopodomani sono io stessa invitata fuori. Mi scusi, Oeneas, le telefonerò,” uscì
                  dall’osteria. Fece qualche passo in fretta per il viottolo diruto cercando di
                  camminare leggera perché sentiva che l’ingegnere fattosi sulla soglia la stava
                  guardando, ma i sassolini le entravano nei sandali aperti e le scalfivano i piedi
                  sì che ella preferì al camminare storto il fermarsi ed ebbe la buona scusa di aver
                  lasciata indietro la compagna. Oeneas, dalla soglia, le fece ancora un ultimo
                  cerimonioso saluto, ma la <rs ref="#massaia">massaia</rs> non aveva più voglia di essere seducente, gli
                  gridò di cercare e mandarle la ragazza.</p>

               <p>L’ingegnere si precipitò dentro l’osteria e la ragazza venne fuori.</p>

               <p>“Dove diavolo ti eri cacciata?”</p>

               <p>“In cucina.”</p>

               <p>“A che fare?”</p>

               <p>“A parlare con la servetta.”</p>

               <p>“Con la servetta? In nome di Dio, anche in un’osteria di quel genere c’è una
                  servetta? E che ci fa la servetta? Dov’era? Come mai non è capitata tra i piedi a
                  me?”</p>

               <p>“Aveva paura di te, <rs ref="#signora">Signora</rs>. Quando ha sentito che c’eri tu, è venuta sulla porta
                  di cucina per vederti ma non ha osato farsi avanti. Poi l’ostessa l’ha cacciata
                  via anche di là, allora io piano piano sono andata a raggiungerla per consolarla.
                  È stato difficile. Le avevi dato una grossa delusione, <rs ref="#signora">Signora</rs>. Diceva: ‘Perché
                  non ha i capelli d’oro? Perché ha i capelli color cenere, come se stesse fra i
                  fornelli? Perché non ha un vestito color di rosa con lo strascico? Perché porta le
                  gonnelle corte, come noi contadine? Non va. E a gambe nude? E senza cappello?
                  Dovrebbe portare i cappelli con tante piume o almeno una rete di perle. E volevo
                  sentire la sua voce, ma parla piano piano, e vedere le sue mani ma non fa gesti. È
                  vero che ha le mani trasparenti e bianche come il ghiaccio? È tutta così ferma e
                  scolorita? Sempre?’. E mi domandava perché io sono tanto differente, se lo faccio
                  apposta. Dice che sembro quando uno affonda con lo zoccolo nel fango e ci rimane
                  l’impronta che si riempie subito di acqua nera; che sono la forma tua, nella mota.
                  E mi prendeva le mani. ‘Queste sono larghe, servono a qualche cosa ma quella là
                  come farebbe a lavare i piatti, a spazzare, a fare il bucato? Perciò li serviamo;
                  da sola che saprebbe fare? Dovrebbe morire. Anche i suoi occhi, paiono occhi? Che
                  cosa vedono? Invece questi,’ e indicava i miei, ‘come sono fondi, si capisce che
                  se le cose c’entrano ci rimangono come se cadessero in un pozzo. E i capelli?
                  Questi sì,’ intendeva sempre di me, ‘fanno da tetto alla testa, tengono caldo
                  d’inverno, fanno ombra d’estate.’”</p>

               <p>“E tu, cosa rispondevi?”</p>

               <p>“Ho detto: ‘La <rs ref="#signora">Signora</rs> è così ferma, perché ha raggiunto tutto, è perfetta.
                  Capelli, occhi, mani, a che cosa le servono, se ha tutto in sé? Io invece ho tutto
                  fuori di me e per sforzarmi a prenderlo m’ingigantisco, ecco perché mi vedi’.”</p>

               <p>“E la servetta?”</p>

               <p>“Ha alzato le spalle e ha detto: ‘Sarà! Ma piace agli uomini, così perfetta?’.
                  Allora le ho raccontato del ‘nostro’ uomo.”</p>

               <p>“No!” fremé la <rs ref="#massaia">massaia</rs> arrestandosi a mezzo il passo. “Tu non hai detto questa
                  cosa a quella sguattera? Lo dici perché credi di essere divertente, interessante.
                  Tu non puoi aver raccontato niente del ‘mio’ uomo.”</p>

               <p>“Ho detto che era ‘mio’,” e abbassò il capo.</p>

               <p>“E hai raccontato di come lo ami, di come l’hai veduto? Tutto hai raccontato? Di
                  quanto soffri? Di che cosa speri?”</p>

               <p>“Sì,” accennò la ragazza scotendo il capo donde le piovevano sul volto i capelli a
                  nasconderglielo.</p>

               <p>“Ecco a che ti servono i capelli,” esclamò la <rs ref="#massaia">massaia</rs> afferrandola per la chioma e
                  sollevandola per vederle gli occhi, “ecco a che cosa ti servono, diglielo alla tua
                  sguattera, a farti un pudore fittizio. Ecco a che cosa ti serve tutto il corpo: a
                  immaginazioni, bravate, prove, rappresentazioni, ricatti, furti. Diglielo a quella
                  dell’osteria, forse potrete intendervi. La povertà vi giova per non avere
                  responsabilità da sistemare, lo squallore vi fa rapide nelle alleanze, e la
                  bruttezza ti dà l’arroganza che ti permette di non conoscere vergogna e questo
                  vizio può apparire difesa. Ma nonostante io ti ho capita e non ti permetto, a
                  nessun patto ti permetto di metterti nuda in mano di costoro che hanno tramata la
                  mia rovina. Vestita mi hanno voluta, agghindata, adorna dei loro usi, calzata di
                  luoghi comuni per muovere il passo al loro fianco nella vita, coronata di
                  pregiudizi, ammantata d’incomprensione. Ma tu e l’amato no, non dovete gettarvi in
                  questa mola e uscirne triturati, come me, per servire a loro, che ci
                  sgranocchino.”</p>

               <p>“Quella sguattera ha un’anima come la mia e la tua, <rs ref="#signora">Signora</rs>, e non dirà nulla a
                  nessuno.”</p>

               <p>“No,” gridò la <rs ref="#massaia">massaia</rs> sempre più esasperata, “no, non ha un’anima come la mia,
                  non ha un’anima come la tua. Molto meglio, se vuoi, ma non è questo che
                  m’interessa. È il senso, la direzione, che sono opposti. Quanto per te è vitale, è
                  per lei privo di ogni interesse. Il tuo amore? Lo vedrai esaltato e maledetto
                  sugli alberi del bosco, sui vetri delle serre, sulle acque del lago. Viva e
                  abbasso dappertutto. Come farai a camminare in questi luoghi? Sarai il fatto di
                  cronaca, sarai l’esempio. Sàlvati, te lo dico come se lo dicessi a me stessa,” e a
                  un tratto in mezzo alla fronte che le teneva ancora per i capelli sollevata e
                  riversa le dette un bacio ardente. “Povera creatura,” mormorò poi abbandonandola e
                  riprendendo il cammino, “dovresti andartene, ma dove?”</p>

               <p>“<rs ref="#signora">Signora</rs>, tu mi cacci? Vuoi che io me ne vada? Tanto sei inquieta con me?
                  Perdonami, <rs ref="#signora">Signora</rs>, sii buona, tienimi. È così bella la tua casa, c’è tanto fresco
                  e buon cibo, e tanta luce e tanta ombra e le ore che scadono a tempo e sempre
                  riportano il loro avvenimento, come i giri del pianeta. C’è tanta armonia,
                  <rs ref="#signora">Signora</rs>, vicino a te lasciami rimanere.” E la seguiva a mani giunte.</p>

               <p>“Questo è il luogo della mia perdizione in eterno,” pensava la <rs ref="#massaia">massaia</rs>. “Tutti mi
                  stanno contro, mi supplicano perché io non sia mai onesta con me stessa. Neanche
                  costei mi capisce più quand’io le parlo davvero e tutto a tutti andrebbe spiegato,
                  spiegato e rispiegato. Chi resisterebbe? L’amato dice che debbo essere valida.
                  Vorrei provasse lui. Vorrei vederlo qui per poche ore. Anche tu crolleresti, mio
                  amore, anche tu parleresti a gesti, alla fine, pur di farti capire. Anche tu
                  mangeresti il loro cibo, perché morire di fame, credilo, è un’impresa tanto lunga
                  che prima di averla compiuta hai troppe volte il modo di pentirtene.”</p>

               <p>“<rs ref="#signora">Signora</rs>, <rs ref="#signora">Signora</rs>, mi ascolti? Ti prometto che non parlerò più con nessuno, che mi
                  vestirò come tu vuoi, stasera, e non mi empirò più le tasche di pane. Sei
                  contenta, dimmi, <rs ref="#signora">Signora</rs>?” (Un’altra voce con lo stesso tono aveva detto qualche
                  anno prima: “Dimmi soltanto che cosa devo fare per farti piacere. Non so
                  immaginarlo, ma lo farò”. <rs ref="#massaia">massaia</rs>, perché non ti ricordi di quella voce e non hai
                  pietà?)</p>

               <p>Ma la <rs ref="#massaia">massaia</rs> distratta risponde:</p>

               <p>“Sì, e ora basta. Eccoci giunte al calesse. E <rs ref="#maggiordomo">Araceli</rs> <rs ref="#maggiordomo">maggiordomo</rs> che da lontano
                  ci ha avvistate si prepara già a porgermi le redini. E poi lo vedrai, benché lui
                  vada a piedi e noi in carrozzino, aspettarci sulla gradinata della villa, per
                  riceverci e annunciare gli eventuali ordini, contrordini, leggi promulgate e
                  abrogate, cambiamenti di calendario, cicloni, epidemie, lieti eventi, che durante
                  la mia assenza hanno avuto tempo di maturare nella marital magione”. Ebbe un lungo
                  sospiro, la ragazza le pose una mano sulla spalla per darle conforto, ma la
                  <rs ref="#massaia">massaia</rs>, già rassegnata, montò sul calesse e prese le briglie da <rs ref="#maggiordomo">Araceli</rs>
                  domandando:</p>

               <p>“Il concerto fu bello? Avete, poi, pensato alle arpiste?”.</p>

               <p>E a un tratto:</p>

               <p>“<rs ref="#maggiordomo">Araceli</rs> monta su con noi, ti accompagno a casa”. (Se dici sì, <rs ref="#maggiordomo">Araceli</rs>, ti regalo
                  mille lire. Se dici di sì mi aiuti a dare una sgroppata a questo maledetto
                  consorzio, pieno di dislivelli. Di’ di sì, <rs ref="#maggiordomo">Araceli</rs>; è uno scandaletto che andrebbe
                  bene anche per te.)</p>

               <p>“La <rs ref="#signora">Signora</rs> voglia scusarmi,” rispose <rs ref="#maggiordomo">Araceli</rs> offesissimo, mettendosi
                  sull’attenti; “so il dover mio. La <rs ref="#signora">Signora</rs> è troppo buona, non va, e ad ogni modo
                  io non debbo accettare.”</p>

               <p>“E se te lo ordinassi, schiavo? Ma no, non ne vale la pena. Siete nati per non
                  capire niente.” Frustò con rabbia il cavallo che partì al galoppo.</p>

               <p>“Però,” disse la ragazza, “se avesse accettato lo avresti fatto salire?”</p>

               <p>“<rs ref="#maggiordomo">Araceli</rs> non è un megalomane, lo conosco, pensa di non avere la conformazione
                  fisica da poter sedere con noi. Più uno è schiavo, è vero, più si crede adatto a
                  sostenere qualunque magnificenza e possanza gli caschi addosso per un errore del
                  cielo, o per una prova, magari, del cielo stesso. Ma <rs ref="#maggiordomo">Araceli</rs> è un buon uomo, non è
                  schiavo abbastanza per guatare al posto di chi lo precede. Sai chi è Calibano?
                  Calibano non è laido per i capelli irsuti ma per il desiderio di sopraffazione,
                  non è turpe per la bocca malvagia ma per l’ingordigia dei beni altrui, non
                  repugnante per lo sguardo losco ma per la smania di vendicarsi. Ariele passa per
                  un essere nobile, ma nobile non è, è schiavo. Ossia pavido e poco intelligente,
                  ubbidisce, trema, implora, si rallegra con il padrone. Non una volta che per
                  fantasia disubbidisca, che per individualismo erri. È uno di quegli schiavi che tu
                  vorresti in casa, insomma. È alla fin fine, <rs ref="#maggiordomo">Araceli</rs>. Sempre pronto dappertutto,
                  con il volto del luogo dove ti appare, desidera la libertà e non osa chiederla e
                  per non essere infelice e uggioso ai padroni si è disabituato dal desiderarla.
                  Invitandolo a salire, son io che ho disubbidito alla mia parte di padrona, e lui
                  ne è vivamente irritato. Se potesse mi licenzierebbe. Ma non può. Lo vedi come sta
                  là impettito ad aspettarci? Che ti avevo detto? Quando passerò non mi degnerà di
                  uno sguardo.”</p>

               <p>“E noi,” disse la ragazza, “passiamo dalla porta di servizio.”</p>

               <p>“Evviva!” gridò la <rs ref="#massaia">massaia</rs> e tirò le redini facendo fare un bell’arco al cavallino
                  davanti agli occhi immobili di <rs ref="#maggiordomo">Araceli</rs>.</p>

               <p>La porta di servizio si apriva molto lontana dall’ala padronale tra due muri
                  bianchi e lunghi con tante finestre quadrate. Nell’arrivare la <rs ref="#massaia">massaia</rs> scorse un
                  bimbetto di pochi anni, certo il figlio di qualche cameriere che, con un
                  turacciolo affumicato, scriveva sul muro. Appena la vide il bimbo scappò e la
                  <rs ref="#massaia">massaia</rs> lesse forte: LA SIGNORINA FA L’AMORE.</p>

               <p>“Hai visto?” disse. “Quel caro pargoletto è già al corrente. La sguattera è stata
                  più rapida di noi e di <rs ref="#maggiordomo">Araceli</rs>.”</p>

               <p>“Chi sa a chi allude, ci son tante signorine qui dentro.”</p>

               <p>“Speriamo,” disse la <rs ref="#massaia">massaia</rs> entrando nel corridoio che traversava i magazzini.
                  “Ma guarda un po’ qua?”</p>

               <p>Sempre col turacciolo affumicato era stata fatta una caricatura della ragazza e
                  l’immagine di un volto d’uomo con molto nero sulla fronte e sotto ai due disegni
                  stava scritto: ABBASSO LA SIGNORINA VIVA IL <rs ref="#giovaneBruno">GIOVANE BRUNO</rs>. Oltre si poteva
                  leggere: LA SIGNORINA È INNAMORATA MA IL <rs ref="#giovaneBruno">GIOVANE BRUNO</rs> SE NE FREGA. E ancora: LA
                  SIGNORINA È BRUTTA, BRUNO PIANTALA.</p>

               <p>“Che cosa ne dici? Credi sempre che alludano a un’altra?” ma mentre si volse per
                  domandarglielo vide che la fanciulla, a denti stretti, tremava forte e non poteva
                  più né camminare né fare alcun movimento. Allora si sentì invasa di furore contro
                  quella gentaglia che per divertirsi martoriava così una creatura umana e
                  spalancando tutte le porte gridava a tutti i servi, uomini donne, bambini, vecchi,
                  che incontrava: “Via di qua; via di qua, via di qua! Vi caccio, via via via!”.</p>

               <p>Urlava tanto che dalle stanze padronali il <rs ref="#marito">marito</rs> la udì e dopo aver mandato il
                  cameriere privato e poi <rs ref="#maggiordomo">Araceli</rs> e poi il segretario a vedere di che cosa si
                  trattasse, continuando gli urli egli stesso era sceso: aveva trovato la ragazza
                  ancora così impietrita in quel tremito e la giovane moglie urlare urlare e
                  spingere con le mani fuori dalla porta quanti le capitavano davanti.</p>

            </div>
         </div>
         <div type="cristallizzazione">
            <div type="chapter">
               <head>VIII</head>

               <p> La notte stessa la ragazza scomparve. L’avevano fatta coricare, e visitare da un
                  medico illustre e poi vegliare da due suore infermiere. Ma, poco dopo l’alba, la
                  ragazza aveva chiesto di rimanere sola per poter dormire e s’era tirata le coperte
                  fin sopra la testa. Allora le suore uscirono in punta di piedi e sedettero nel
                  salottino attiguo aspettando d’essere chiamate. Non furono chiamate. Alle dieci
                  entrò la <rs ref="#signora">signora</rs> per andare a vedere <rs ref="#doppio">l’amica</rs>. Tutte e tre si diressero verso la
                  camera ma già dalla soglia avevano capito che la ragazza non c’era più. Il letto
                  era accuratamente composto, con i cuscini accomodati sotto il lenzuolo in modo da
                  simulare il corpo. Nessuna delle tre andò ad accertarsi dell’inganno alzando le
                  coperte, nessuna delle tre guardò nel bagno con la speranza di trovarvi la malata,
                  ma tutte e tre a un tempo volgendo il capo verso la finestra aperta,
                  impallidirono.</p>

               <p>Dopo qualche tempo una delle suore s’affacciò al davanzale e impallidì ancor più:
                  “Che altezza,” la si udì mormorare. Vi fu di nuovo un lungo silenzio poi l’altra
                  suora scomparve nello spogliatoio, riapparve con in mano gli abiti della fuggiasca
                  e sul volto un rossore cattivo: “È uscita nuda,” mormorò a sua volta e aspettava
                  che la <rs ref="#massaia">massaia</rs> si scandalizzasse. Ma la <rs ref="#massaia">massaia</rs>, come aveva visto fare alla
                  ragazza, poggiata la fronte al muro guardava fisso i grani della calce muoversi
                  lentissimi, spostarsi, unirsi, cadere, e mentre cadono fanno un tonfo fioco,
                  remoto, quel tonfo, quegli anni infantili che a uno a uno si sono staccati e
                  caduti come i veli di una cipolla. (Ibsen.) E a un tratto ella pensa: “Come le
                  foglie del carciofo”. Allora le suore la videro di colpo, violenta, staccarsi dal
                  muro, correre al telefono interno e chiamare il cuoco, e gridargli con una voce
                  acuta, che non le conoscevano una voce querula e ostinata: “Cuoco, di’ ai tuoi
                  sguatteri di non spezzare le foglie dei carciofi a quest’ora; io voglio pensare.
                  Puliteli a un’altra ora!”. Il cuoco dovette, dall’altra parte, scusarsi a spiegare
                  che... “Non voglio sentir niente,” interruppe con voce sempre più acuta la
                  <rs ref="#signora">signora</rs>. “Mangeremo un’altra cosa, ma non voglio, intendi cuoco? non voglio che si
                  spezzino ora le foglie dei carciofi con questo fracasso. Tutta la casa ne risuona
                  e io ho l’emicrania!” Posò con forza il microfono e si volse alle suore: “In
                  quanto a voi, la madre superiore saprà della vostra negligenza e avrete quello che
                  meritate”. Alzò il mento (e mai quel gesto le si adattò così bene) e senza neppure
                  rispondere al loro pavido saluto, uscì.</p>

               <p>Da quella mattina fu chiaro che la <rs ref="#massaia">massaia</rs> era cambiata.</p>

               <p>Subito, uscendo dalla stanza dell’amica aveva fatto un giro d’ispezione per la
                  villa e dato ordini nuovi. Vuotati gli armadi della biancheria e disposte in lunga
                  fila le cataste di lenzuola, tovaglie, asciugamani, ella stessa guardò contro luce
                  la trama d’ogni cencio per accertarsi non vi fossero ragnature o rammendi, li
                  sceglieva e li spartiva a mucchi, come si fa con le patate, qua le buone, là
                  quelle intaccate; poi chiamati due ragionieri ne fece stendere la lista. E le
                  guardarobiere s’ebbero tanta paura che a turno chiesero una licenza per andare a
                  rimettersi in un soggiorno termale.</p>

               <p>Dal magazzino di biancheria la <rs ref="#massaia">massaia</rs> piombò in cucina. Dove s’immerse in tutti i
                  fumi, raccolse le bucce dai secchi, soppesò i legumi e la verdura di cui s’era
                  fatto scempio, misurò le paludi di grasso in fondo alle teglie, e constatati il
                  furto e lo spreco se li chiuse in petto là dove gli uomini modesti serbano il
                  ricordo del primo amore. Aprì le dispense rigurgitanti di provviste ma quando,
                  avendole passate in rassegna, ebbe constatato che vi mancavano le uova, tutto
                  l’immane cumulo di previdenza che aveva sotto gli occhi le parve insufficiente. Le
                  uova si rinnovano ogni giorno, per averle sempre freschissime – di giornata, come
                  si dice – e quelle di oggi, la <rs ref="#signora">Signora</rs> poteva constatarlo, erano tutte, decine e
                  decine, in manipolazione sulla grande spianatoia del cuoco, sotto le fruste dei
                  pasticcieri. Tuttavia che non ci fosse un uovo in più, almeno uno, di riserva,
                  preannunciava alla <rs ref="#massaia">massaia</rs> carestia esodo saccheggio. Inutilmente i cuochi
                  tentarono persuaderla a deporre l’ansia visto che le dispense erano piene di
                  formaggi, prosciutti, torte, polli, frutta e scatole d’impasti soavi; dopo averli
                  guardati negli occhi a uno a uno ripetendo “saccheggio, saccheggio, saccheggio”,
                  piena di cruccio se ne andò.</p>

               <p>“E ora,” pensava allontanandosi in fretta per l’intrico dei corridoi, con le due
                  mani sul cuore che si era messo a dolerle un poco, “che cosa dovrò fare? Come
                  passano le loro giornate senza dubbi la <rs ref="#madre">madre</rs>, le sorelle, le cognate, le
                  amiche?”</p>

               <p>“Al telefono,” le suggerì l’<rs ref="#angeloCustode">angelo custode</rs> cominciando a sperar bene per la sorte
                  ultima della sua protetta.</p>

               <p>“Al telefono,” ripeté forte la <rs ref="#massaia">massaia</rs> e corse all’apparecchio. Ma, quando vi fu
                  davanti, la sua perplessità ricominciò: che cosa? e a chi telefonare?</p>

               <p>“A chi ti è più sgradevole, per offrirgli servigi e amicizia,” suggerì ancora il
                  <rs ref="#angeloCustode">divino ufficiale</rs>.</p>

               <p>“Maggior merito ne avrai, se maggiore è la costrizione.”</p>

               <p>E la <rs ref="#massaia">massaia</rs>, con il cuore che le si faceva sempre più faticoso a portare, chiamò
                  <rs ref="#Catamantalède">Dama Catamantalède</rs> per pregarla, tanto pregarla, di venire a pranzo dopodomani.
                  Appena <rs ref="#Catamantalède">Dama Catamantalède</rs> ebbe accettato parve alla <rs ref="#massaia">massaia</rs> che il cuore le si
                  rallegrasse e tornasse leggero; telefonare alla <rs ref="#Blamblam">governatrice Blamblan</rs> le sembrò
                  cosa semplice, piacevole quasi. Anche la <rs ref="#Blamblam">governatrice</rs> accettò per sé e per
                  l’importante <rs ref="#marito">marito</rs> la preghiera di sopraintendere al pranzo. Allora, spenti nel
                  microfono i complimenti d’uso, la <rs ref="#massaia">massaia</rs> si accorse che quel comunicare e
                  ricevere pensieri logori le giovava; aiutava il suo animo sbattuto a dirigersi nei
                  giorni futuri prestandole quei fili di voce, quelle parvenze di necessità che le
                  rivelavano il cammino degli uomini sulla crosta terrestre. Erano gesti consumati,
                  voci fioche, ma ella le aveva tuttavia udite passare sul suo capo quando era nel
                  baule, e, più tardi, quando aveva accettato di uscirne per venire al ballo se le
                  era trovate ai lati, untuose vicine, e quando aveva sposato, e al primo maritale
                  ricevimento, da allora sempre l’accompagnavano finché oggi sono riuscite a farsi
                  adoperare e credere necessarie.</p>

               <p>In una specie di fanatica smania, quale una fanciulla che scopra la danza, la
                  <rs ref="#massaia">massaia</rs> chiamò la signora Lulli, per dirle che si è ricreduta, Cornelia madre dei
                  Gracchi è un nobile esempio; chiamò la moglie dell’impiegato che non ama il
                  baccalà e le dette una nuova ricetta; chiamò la Regina spodestata augurandole un
                  prossimo ritorno al trono, e la Dama nazionale, e tutte le signore che conosceva,
                  tutte coloro cui aveva parlato una sola volta, che le avevano scritto pregandola
                  si degnasse riceverle. A tutte promise una visita, a tutte elargì fatue gentilezze
                  finché, esaurite le risorse telefoniche di quella città, si fece dare dalla
                  signorina dell’interurbano il castello di <rs ref="#Muriel">Muriel</rs>, nella baronia di Lale.</p>

               <p>“<rs ref="#Muriel">Muriel</rs> sta gorgheggiando poesie. Sono io. Quale fortuna,” risponde il <rs ref="#baroneDiLale">barone</rs>.</p>

               <p>“Caro amico, come stai? Vieni con <rs ref="#Muriel">Muriel</rs> a passare qualche giorno da noi. Devo
                  ancora ringraziarvi per la calda ospitalità di questa primavera.”</p>

               <p>“Certo verremo. Quando?”</p>

               <p>“Anche stanotte. La nostra casa è vostra.”</p>

               <p>“Un bacio,” sussurra l’<rs ref="#angeloCustode">angelo</rs>  sfiorandola con l’ala, “per questa frase: ‘la nostra
                  casa è vostra’.”</p>

               <p>Tutto, ecco, si conchiude e ritrova il suo equilibrio e il celeste suffragio
                  dacché la donna si è convinta a fare la parte che le è stata assegnata.</p>

               <p>La sera tardi il <rs ref="#maggiordomo">maggiordomo</rs> volle essere ricevuto dalla <rs ref="#signora">signora</rs> per una
                  comunicazione urgente.</p>

               <p>“Forse i Signori ignorano di avere tre camerieri di leva. Quelli appunto che or
                  ora li hanno serviti a tavola. Sono stati arrolati: ecco i loro fogli. Li abbiamo
                  avuti in questo momento: domattina i tre devono partire. Debbo chiedere ai Signori
                  qualche giorno per poterli sostituire.”</p>

               <p>“Non sostituiteli,” disse la <rs ref="#signora">signora</rs>. “In tempo di guerra ci restringeremo.”</p>

               <p>Il <rs ref="#marito">marito</rs> applaudì, il <rs ref="#maggiordomo">maggiordomo</rs> si ritirò, e la notte riprese a scorrere per le
                  aule vaste del palagio.</p>

               <p>“Ho conosciuto l’ingegnere della polveriera,” disse a un tratto la <rs ref="#moglie">moglie</rs>. “Perché
                  non mi avevi detto di aver regalato il terreno? Mi avrebbe fatto piacere.”</p>

               <p>“Davvero, cara? Pensavo ti dispiacesse. Le donne ci tengono ai parchi, come ai
                  gioielli: fanno cornice alla loro bellezza.”</p>

               <p>“A che cosa non si rinuncia con gioia per la patria?”</p>

               <p>Il <rs ref="#marito">marito</rs> si alzò e venne a baciarle la mano.</p>

               <p>“Perbacco,” pensava la <rs ref="#moglie">moglie</rs>, “è di una facilità impressionante; ti trovi le
                  frasi già bell’e fatte, scorrono come acqua, il cervello riposa e si è pagati a
                  baci.”</p>

               <p>“Dunque,” riprese a dire, “ho conosciuto l’ingegnere all’osteria del bosco: vorrei
                  visitare i lavori della polveriera e gli ho detto di venire da noi una di queste
                  sere. Fammi il piacere di telefonargli e di invitarlo per dopodomani a pranzo, con
                  i governatori e <rs ref="#Catamantalède">Dama Catamantalède</rs>.”</p>

               <p>Mentre il <rs ref="#marito">marito</rs> ubbidiva, la <rs ref="#moglie">moglie</rs> si faceva complimenti: “Brava, metti la testa
                  a partito, non desideri più che la villa salti in aria, che le schiere di
                  servidorame siano sgominate a colpi di mitraglia. Ora preparati a cancellare ogni
                  traccia di civetteria con colui, quando lo rivedrai. Una lode per le ispezioni
                  alle cucine e ai guardaroba. Domani controlleremo serre e scuderie”.</p>

               <p>Il <rs ref="#marito">marito</rs> posò il telefono e disse che l’<rs ref="#ingegnereOeneas">Ingegnere Oeneas</rs>  aveva accettato.</p>

               <p>“Tu dunque starai attorno alla governatrice,” disse la <rs ref="#moglie">moglie</rs>, “l’<rs ref="#ingegnereOeneas">Ingegnere Oeneas</rs> 
                  a <rs ref="#Catamantalède">Dama Catamantalède</rs>, io al governatore. Che te ne pare, <rs ref="#marito">marito</rs>? Sarà una cena
                  abbastanza noiosa per essere chiamata intima? E forse capiteranno i Lale. Nel qual
                  caso io avrò un poco da fare anche con il <rs ref="#baroneDiLale">barone</rs> che, mi ero dimenticata di
                  dirtelo, mi ha fatto la corte.”</p>

               <p>“Spero tu abbia saputo trattenerla nei giusti limiti.”</p>

               <p>“Io forse no. Ma ci pensò il cuoco...”</p>

               <p>“Il cuoco appunto,” gemé <rs ref="#maggiordomo">Araceli</rs> entrando di colpo così sconvolto da non
                  accorgersi d’interromperla. “Il cuoco appunto! Richiamato da un mese non si è mai
                  presentato al distretto; è venuta la forza a prenderlo; l’hanno portato via or
                  ora.”</p>

               <p>“Faremo senza cuoco,” disse lei a voce alta, e tra sé: “Comincio la mia guerra con
                  gli eserciti che si smembrano. Ma vincerò ugualmente. Tante donne senza eserciti,
                  armate al più di una granata, hanno sgominato interi secoli d’angustie e portato
                  le famiglie alla vittoria. Non riuscirò con la volontà di sacrificio? Ma basta con
                  i ragionamenti se no, addio fede, addio ideale, addio coraggio. Se no si passa al
                  nemico o si scappa. Il che è più brutto dell’essere torturati”. Allora alzandosi
                  in piedi e assumendo una posa piena d’imperio stendendo un braccio e una mano come
                  vi sostenesse una spada, piegando l’altro in modo che vi si vedesse appesa una
                  stadera, dette un calcio all’immaginato peplo e sporto avanti il piede in un passo
                  ineluttabile, in veste di Dea Giustizia, così parlò: “Già che le guardie sono
                  venute siano consegnati loro anche il sottocuoco, il pasticciere e il primo
                  sguattero, poiché oggi ho constatato i loro furti, che sono ingenti. D’ora in poi
                  io stessa mi occuperò della cucina”.</p>

               <p>“Mi permetto avvertire la <rs ref="#signora">Signora</rs>,” disse il <rs ref="#maggiordomo">maggiordomo</rs>, “che il farsi derubare
                  entra nella saggezza della padrona di casa.”</p>

               <p>“Farsi derubare in giusta misura. Ma qui si passa ogni misura giusta e ingiusta.
                  Questa è iperbole, cattivo esempio, incitamento a delinquere se io, ora che so, li
                  lascio impuniti. Siano consegnati alla giustizia.” Disse, e sedette di nuovo
                  accomodandosi alla meglio le gonnelle corte intorno alle ginocchia in modo da non
                  perdere di colpo tutta l’autorità di cui si era sentita fin qui rivestita. <rs ref="#maggiordomo">Araceli</rs>
                  intanto era scomparso e subito dopo si udirono avvicinarsi quindi spengersi in
                  lontananza i gemiti dei prigionieri e il loro scuoter di catene.</p>

               <p>“Bello, bellissimo,” si rallegrava la <rs ref="#massaia">massaia</rs>. “Come mi piace questa parte: uno si
                  crede qualcuno, distribuisce premi e pene, è immerso nella bassezza e crede di
                  dominarla. Riceve e fa del male, è sempre in stato di difesa in mezzo alla sua
                  gente e la sua gente in stato di agguato davanti a lui. Ma che cosa c’è ancora?”
                  domandò sentendo rumori di passi affrettati nel corridoio.</p>

               <p>“La rammendatrice, la ricamatrice, la magliettaia e la rammagliatrice
                  rispettivamente amica del capocuoco, fidanzata del pasticciere, cugina del
                  sottocuoco e moglie del primo sguattero, se ne vanno offese del trattamento fatto
                  ai loro uomini.”</p>

               <p>“Prendo atto,” disse la <rs ref="#massaia">massaia</rs>. “E tu, <rs ref="#maggiordomo">Araceli</rs> prendi atto che da domani io
                  ricamerò io rammenderò io farò la maglia e accomoderò le calze.”</p>

               <p>“<rs ref="#moglie">Moglie</rs> mia,” arrischiò il <rs ref="#marito">marito</rs> dopo che il <rs ref="#maggiordomo">maggiordomo</rs> si fu ritirato, “non
                  credi di presumere troppo dalle tue forze? Io ti ammiro e so che un cuore di donna
                  può far miracoli, ma qui, oltre al cuore, occorrono mani e pratica. Ne avrai
                  abbastanza?”</p>

               <p>“La casa, come la patria va difesa contro ogni logica e ogni possibilità.”</p>

               <p>“Che tu sia benedetta,” disse il <rs ref="#marito">marito</rs> tornando a baciarla, “o salvatrice del
                  principio morale, manna benefica, spargitrice di generosità e consolazione.”</p>

               <p>La manna benefica si scrollò dai baci e rispose:</p>

               <p>“Non farmi perdere tempo. Ecco i ragionieri che mi portano i conti dell’anno. Devo
                  ora, prima di coricarmi, riguardarli”.</p>

               <p>“Non puoi farlo domani? È già tardi stanotte. È la nostra ora.”</p>

               <p>“Ora,” lo fulminò la <rs ref="#moglie">moglie</rs> con gli occhi sbarrati, “tu, fuco, va’ pure a dormire.
                  Il lavoro di voi uomini consente il sonno. Non il nostro che è la vigilanza di
                  ogni minuto su quanto vi appartiene. Finito il lavoro può l’operaio andare
                  all’osteria o riposarsi sulla soglia di casa, non la sua donna che deve provvedere
                  alla cena, alla figliolanza, a lavare, a cucire. Può il borghese tornato
                  dall’ufficio mettersi le pantofole e ascoltare la radio, non sua <rs ref="#moglie">moglie</rs> che deve
                  far studiare i bambini e smacchiare e stirare l’abito di cerimonia che il <rs ref="#marito">marito</rs>
                  domani indosserà per essere ricevuto dal Direttore. Può l’artista perfino posare i
                  pennelli, o la penna o il liuto e volere dalla sua compagna parole sublimi e
                  atteggiamenti inimitabili. Ma la sua compagna ha finora posato per lui o copiato o
                  ha...”</p>

               <p>Il <rs ref="#marito">marito</rs> piano piano era scivolato via.</p>

               <p>“Il resto a domani,” si disse la <rs ref="#massaia">massaia</rs> immergendosi nei conti.</p>

               <p>“A proposito di fuco...” cominciava a dirle il <rs ref="#marito">marito</rs> il giorno dopo rientrando
                  nella stanza, ma la vide con il volto grigio di stanchezza ancora immersa in
                  cataste di cifre e ne ebbe pietà. “Le parlerò a colazione.”</p>

               <p>A colazione la <rs ref="#massaia">massaia</rs> arrivò in ritardo asciugandosi le mani odoranti di salsa al
                  grembiulone bianco in cui era avvolta.</p>

               <p>“Strano abbigliamento,” osservò il <rs ref="#marito">marito</rs>.</p>

               <p>E lei subito, con voce acutissima:</p>

               <p>“Ti prego di non irridere alla mia uniforme di guerra. Torno dalla cucina dove ho
                  avuto molti corpo a corpo con le pentole. Sentiamo ora che cosa ne è uscito”.</p>

               <p>A un cenno di <rs ref="#maggiordomo">Araceli</rs> rullarono i tamburi e fu portato in tavola un vassoio di
                  ravioli.</p>

               <p>“Eccellenti,” disse il <rs ref="#marito">marito</rs>.</p>

               <p>“Poca noce moscata,” disse la <rs ref="#moglie">moglie</rs>.</p>

               <p>“A proposito di fuco...”</p>

               <p>“Non vuoi metterci un po’ di formaggio?”</p>

               <p>Fu messo il formaggio.</p>

               <p>“Mia cara, puoi dirmi perché ieri sera...”</p>

               <p>“Non prendi ravioli? Non ti sono piaciuti?”</p>

               <p>Il <rs ref="#marito">marito</rs> riprese ravioli; riprese di ogni cosa due volte benché non avesse fame,
                  per dimostrarle gratitudine dei suoi sforzi. E per tutta la colazione dovette
                  udire il prezzo di quanto si andava mangiando, conoscere il risparmio che si ha a
                  cucinare da soli, e che è proprio vero che chi fa da sé fa per tre. Tanto che alla
                  fine, per la prima volta da quando era sposato, si alzò da tavola senza aspettarne
                  l’atto dalla <rs ref="#moglie">moglie</rs>, e cercò rifugio nel suo studio, dove però fu seguito e gli fu
                  domandato: “Perfino l’acqua, non ti sembrava più buona, oggi?”. Allora lui
                  propose:</p>

               <p>“Se stasera, per non stancarti troppo, mangiassimo fuori?”.</p>

               <p>“Ah no!” gridò la <rs ref="#massaia">massaia</rs>. “No! Ora che ho trovata la mia via, la via giusta di
                  ogni donna, vuoi proprio tu strapparmene? No no no, non vi riuscirai!”</p>

               <p>(Vedi come le cose degli uomini sono coerenti. Scegli una parte e te ne nasce
                  subito il linguaggio: adopera un linguaggio e susciti in te l’individuo cui tal
                  linguaggio appartiene.)</p>

               <p>La <rs ref="#massaia">massaia</rs> non volle sentire ragione e concedersi riposo né quel giorno né il
                  giorno dopo, che era il giorno del pranzo. Fin dalla mattina presto andava
                  studiando su un suo libro cibi astrusi; ne imparò a memoria le ricette e non smise
                  di ripetersele a fior di labbra neppure mentre, con Leonardo giardiniere,
                  disponeva fiori e piante nella casa. Entrata nel proprio salotto e veduto il folto
                  di azalee, prima tappa del suo viaggio di perdizione, gliene prese un disagio per
                  cui dette ordine che fosse subito trasportato nel più riposto parco. Con forbici
                  d’oro andava poi per il giardino tagliando fiori, scelti con discernimento nuovo.
                  Non fiori esotici, non fiori dall’odore estenuante, proibiti i fiori colorati di
                  rosso o di violetto come simboli di passione, ella preparò invece, nel gusto dei
                  mazzi da chiesa rose pallide, ortensie melense e gigli, quasi la casa le
                  rappresentasse l’altare sul quale stava per offrirsi in olocausto.</p>

               <p>Venne il pomeriggio, e la <rs ref="#massaia">massaia</rs> rimuginando sempre: “Tuorli d’uovo 4, lingue di
                  pappagallo gr. 500, miele d’Imetto gr. 50”, andò in guardaroba a scegliere la
                  tovaglia per la sera. Fu una tovaglia di candido argento che distesa sulla tavola
                  mandava raggi lunari. La <rs ref="#massaia">massaia</rs> vi passò sopra le mani a uguagliarla, due, tre
                  volte, in atto benedicente. Quindi volle apparecchiare, disporre lei stessa in
                  cerchio i candelabri, la ghirlanda di fiori, i piatti, i bicchieri. Ponendoli
                  pareva li carezzasse; e parve blandire il pane quando lo prese tra le dita
                  leggiere, e tracciare magici segni intorno al posto d’ogni convitato mentre vi
                  disponeva posate e tovagliolo. Si sforzava con devozione di fare amichevoli agli
                  ospiti gli oggetti inerti. Per questo ordinò che le luci troppo sfolgoranti della
                  sala fossero attenuate, corse da raggi più caldi, mescolate a libere fiammelle;
                  per questo studiò che il profumo dei fiori fosse sommesso, e la notte dietro le
                  finestre ravvivata dal canto dell’usignolo. E bisogna pur ammettere che quella
                  sera la piccola tavola rotonda creava intorno a sé pareti d’aria soffusa e ferma
                  dentro la distratta e libera aria dell’immensa stanza. Fu sola una macchia che vi
                  si sedessero, poi, sei uomini pesanti invece di sei trepidi bambini. Ma questo la
                  <rs ref="#massaia">massaia</rs>, se anche lo desiderava non poteva ordinarlo. Ordinò invece: “Soprattutto,
                  <rs ref="#maggiordomo">Araceli</rs>, che vi sia qualche piccola dimenticanza della quale io debba arrossire.
                  Fa piacere agli ospiti dover essere indulgenti con la padrona di casa”.</p>

               <p>Ma il pomeriggio avanzava, si fa tardi: dirigiamoci alla cucina.</p>

               <p>La cucina era stralucida e smisurata. La <rs ref="#massaia">massaia</rs> dovette ricapitolarne in fretta
                  la topografia: a destra i fornelli e nell’angolo il forno, in faccia l’acquaio, di
                  fianco la vasca delle trote, a sinistra il frigidario e l’armadio degli aromi e
                  tante macchine di cui la donna ignorava l’uso: macine? impastatrici? frullatrici?
                  Ma avanti sempre! e a passo cadenzato si avviava a uno dei tavolini intorno al
                  quale s’erano radunati sguatteri e sguattere.</p>

               <p>“Miele, uova, farina, presto,” disse la <rs ref="#massaia">massaia</rs> che si accorse a un tratto con
                  orrore di aver dimenticato tutte le ricette: “quattro lingue di pappagallo, 500
                  grammi di uova. No, al contrario. Non fate questo chiasso. Chi mi confonde? Tu,
                  dammi la farina, tu pesa, tu lava, pulisci, taglia, trita. A te la verdura, a te
                  la carne, i dolci a te...” Si accorse che il gruppo degli sguatteri non capiva
                  nulla; non avendo il coraggio di dirlo, rimanevano a bocca aperta e mani penzoloni
                  a rimirarla. La <rs ref="#massaia">massaia</rs> dovette ricominciare e fu lungo, dovette ripetere le
                  ricette che continuavano a sfuggirle, dovette lei stessa muoversi per far muovere
                  gli altri e rompere l’incanto che teneva fermi i corpi dei servi e la sua propria
                  mente. Dovette ella impastare la farina e annusare i vapori densi che uscivano dal
                  forno, sorvegliare l’equilibrio delle pentole sui fuochi ben distribuiti,
                  sorprendere uno sfrigolio stonato, l’ebollizione del latte, il borbottare
                  affrettato della crema, lo scoppiettare delle pannocchie di granturco. A ogni cosa
                  doveva attendere e cercava di farlo con esattezza; mescolava, incrociava,
                  ordinava, dirigeva, senza una pausa, con un’attenzione ferma in mezzo alla fronte,
                  simile al direttore che aggroviglia e snoda e porta dietro sé l’orchestra. E
                  conobbe il sudore della fronte.</p>

               <p>Suonarono le sette e mezzo: tra un’ora arriveranno gli invitati. La cameriera
                  viene per la terza volta ad avvertire la <rs ref="#signora">signora</rs> che il bagno è pronto, gli
                  sguatteri promettono di assistere all’ultima cottura dei cibi, le sguattere
                  giurano di saper approntare i vassoi, onde la cuoca tornata <rs ref="#dama">dama</rs> si dirige al suo
                  appartamento per mutar veste.</p>

               <p>Qui nacque un’altra difficoltà.</p>

               <p>“Questi vestiti non sono più adatti per me,” disse la <rs ref="#massaia">massaia</rs> guardandoli. “Ora
                  siamo in tempo di guerra e io voglio adeguarmi al clima. Che cosa è?” Indicava una
                  stoffa scura che pendeva da un gancio.</p>

               <p>“È il sacco della mantella di piume, che ho preparata, <rs ref="#signora">Signora</rs>, se stasera dopo
                  cena lei volesse uscire nel parco.”</p>

               <p>“Dammelo.”</p>

               <p>La cameriera glielo porse. La <rs ref="#massaia">massaia</rs> ne misurò la lunghezza. La cameriera
                  aspettava senza capire. La <rs ref="#massaia">massaia</rs> concluse: “Mi vestirò con questo sacco. Perché
                  da oggi sono penitente e il sacco mi si addice”.</p>

               <p>“Ma <rs ref="#signora">Signora</rs>, ecc.”</p>

               <p>La <rs ref="#signora">signora</rs> non volle essere dissuasa, mandò a prendere ago filo e forbici, fece
                  fare un buco in fondo al sacco, due ai lati, li arrotondò secondo la giusta misura
                  e appena la cameriera in fretta li ebbe orlati, s’infilò la tunica. Non era bella
                  davvero e la cameriera si coprì gli occhi gemendo.</p>

               <p>“Non fare la sciocca,” disse la <rs ref="#signora">signora</rs>, “avrò successo. Ma dammi anche un pezzo
                  di corda. L’hai trovato? Così,” e se l’andava attorcendo alla vita. Scelse un paio
                  di sandali modesti e li calzò sui piedi nudi; poi, senza neppure guardarsi allo
                  specchio, si stirò con la spazzola bagnata i capelli sul capo e andò in salotto
                  dove l’aspettavano già suo <rs ref="#marito">marito</rs> e l’<rs ref="#ingegnereOeneas">Ingegnere Oeneas</rs> . I quali, al primo vederla,
                  rimasero tanto esterrefatti che si misero a parlare fitto con una rapidità e
                  incongruenza notevoli, cercando sempre di non rivolgersi a lei, di non guardarla,
                  di non toccare argomenti nei quali ella dovesse intervenire. La <rs ref="#massaia">massaia</rs> vide il
                  loro impaccio davanti alla sua supposta follia e s’accomodò tranquilla in una
                  poltrona aspettando il prossimo trionfo, come gli eroi quando, già dentro sé
                  consapevoli sono tutt’ora oscuri ai mortali. Ecco infatti appena i governatori e
                  <rs ref="#Catamantalède">Dama Catamantalède</rs> ebbero compiuto il loro ingresso, grida di ammirazione e di
                  sorpresa e le seguenti lapidarie parole dell’Onorevolissimo Blamblan alla
                  <rs ref="#massaia">massaia</rs>:</p>

               <p>“Fulgido esempio di rinuncia, simbolo dell’indefessa attualità della Moda Nostra,
                  prima per tradizione e volontà di popolo in tutto il mondo, noi ti consegneremo il
                  diploma di benemerita della Nazione, additeremo il tuo sacco geniale al plauso
                  pubblico”.</p>

               <p>Molto di quel plauso le venne subito tributato dai presenti, il <rs ref="#marito">marito</rs> versò
                  lacrime di consolazione, Oeneas si accorse con orrore di essere innamorato della
                  diplomata, le signore ospiti si arrovellavano: “Stupida io a non averci pensato
                  prima!” e si andò a mangiare.</p>

               <p>Da qui cominciano le sofferenze della <rs ref="#massaia">massaia</rs> vera e propria. Raccontarle? Non
                  raccontiamole. Vogliamo aver pietà di quel trascorrente e pervicace esercito
                  donnesco che in tali torture s’accampa e procede; non gli metteremo ancora sotto
                  gli occhi quanto ha, forse, appena finito di soffrire e già si avvia a sopportare
                  di nuovo.</p>

               <p>I cibi erano riusciti malissimo, nonostante l’impegno della donna. La quale ora,
                  invano, si scusava dicendo che il capocuoco era partito, il pasticciere
                  imprigionato, lo sguattero maggiore sotto processo; la governatrice e <rs ref="#Catamantalède">Dama
                  Catamantalède</rs> ne erano felicissime, infelicissimi l’ingegnere, il governatore e il
                  <rs ref="#marito">marito</rs>. In quanto alla <rs ref="#massaia">massaia</rs>, tra una scusa e l’altra, implorava aiuto dal
                  <rs ref="#maggiordomo">maggiordomo</rs> dicendogli con lo sguardo: “<rs ref="#maggiordomo">Araceli</rs>, non ridere di me se ti ordinai di
                  lasciare qualche piccola dimenticanza che rallegrasse a mie spese le dame
                  presenti. Io stessa ho provveduto con le mie mani al loro trionfo e solo il tuo
                  prestigioso intervento può raccogliere e arginare il flusso maligno di questa
                  sera”. <rs ref="#maggiordomo">Araceli</rs> modestamente abbassava la fronte sotto gli occhi lucidi della
                  padrona e le mani un poco gli tremavano di devozione.</p>

               <p>Poiché il pranzo fu davvero una disfatta della <rs ref="#massaia">massaia</rs>, tanto più, al caffè, la
                  governatrice e <rs ref="#Catamantalède">Dama Catamantalède</rs> le rinnovano il successo ottenuto con il nuovo
                  abbigliamento e le promettono di vestirsi e fare vestire da domani in ugual modo
                  le proprie dipendenti e amiche e pensano di propalare nell’atto stesso la notizia
                  della sua sconfitta senza poter essere tacciate di maldicenza. Così mentre credono
                  di averla debellata e già se ne rallegrano, non avvertono la rapidità con cui la
                  rivale brucia le tappe della sua carriera di <rs ref="#massaia">massaia</rs>, pensando appunto in quel
                  medesimo momento le medesime cose e, invece d’infischiarsene come avrebbe fatto
                  fino a ieri, addolorandosene tanto che quasi dimentica il diploma del
                  governatore.</p>

               <p><rs ref="#ingegnereOeneas">Oeneas</rs> la vide afflitta e divenne ancor più infelice; andandosene le trattenne un
                  poco la mano tra le sue e gliela baciava quasi fosse una reliquia, ma la <rs ref="#massaia">massaia</rs>
                  aveva al tutto dimenticato le passate civetterie, andava studiando quali fossero
                  gli errori di quel pranzo pessimo, e le sue dita sapevano d’uovo e cannella.
                  Oeneas si sentì inutile al mondo; la notte stessa scrisse al ministro della guerra
                  chiedendo di essere sostituito nei lavori della polveriera e quando un mese dopo
                  partì comprò, in ricordo di “lei”, una di quelle tuniche di sacco ch’ella aveva
                  lanciate e che erano ormai diventate, per ordine del governatore, la divisa
                  ufficiale femminile.</p>

               <p>In quel mese intanto la donna aveva organizzato la propria vita in cure domestiche
                  e sociali: commissioni strampalate, rimbrotti, conversazioni balorde, letture
                  senza scoperte, e idee fisse, idee fisse, idee fisse. Diminuita la servitù, con la
                  più diretta sorveglianza che s’era assunta della casa, la <rs ref="#massaia">massaia</rs> si trovò a volte
                  tutta immersa nel pensiero che domani vengono dieci personaggi per una gara di
                  scacchi o trenta celebrità per una partita di mosca cieca nel parco, o i bambini
                  dell’orfanotrofio al caffellatte. In quel mentre le arrivava, poniamo, una lettera
                  in cui le si annunciava che uno dei suoi fratelli è rimasto ferito nell’ultima
                  battaglia ed ella con buona volontà si metteva subito a singhiozzare e a gemere:
                  “Povero fratello, caro, tanto caro fratello mio” ma a un tratto, diritto come un
                  sasso scagliato da una fionda ecco percuoterla in mezzo alla fronte questo
                  sospetto: “Si dice al caffellatte, ma gli orfani non preferiranno la cioccolata?”.
                  “Vergogna,” gridava allora a se stessa, “gemi, inopportuna, ulula, insensata, sul
                  tuo fratello sanguinante.” “E però,” la incalzava il suo demone, “e però, che cosa
                  regalare a chi vincerà la gara di scacchi? S’intende, avrai l’aria distrutta, lo
                  sguardo vago, e il sembiante mesto e sospirando dirai: ‘Il povero fratel mio è
                  ferito’ dovrai tuttavia aver predisposta la cena per le celebrità che avranno
                  finito di giocare a mosca cieca e che possono eleggere a governatore tuo
                  <rs ref="#marito">marito</rs>.”</p>

               <p>Qualche volta ancora la <rs ref="#massaia">massaia</rs> in un disperato sussulto girava in tondo per le
                  immense stanze o battendosi il capo alle pareti ben spolverate, gridava: “Per chi?
                  A qual fine?”. E le pareva udir correre intorno alla casa e picchiare ogni tanto
                  ai muri il brusio dell’umanità.</p>

               <p>Con queste sollecitazioni, che noi lodiamo moltissimo pur trovandole avvilenti,
                  l’animo della <rs ref="#massaia">massaia</rs> si era fatto ansioso d’ogni donnesca attività: dal condurre
                  la propria casa all’istituire feste benefiche, dal proclamare la crociata per la
                  distruzione delle cimici nelle carceri locali al soccorrere la partoriente, dal
                  condannare le femmine vanesie all’accasciarsi se il cappello nuovo non è pronto a
                  tempo per l’inaugurazione della stagione di prosa. Il diploma di cittadina
                  benemerita la metteva in una posizione di privilegio, ed ella, di buon grado, con
                  l’onore ne accettò anche gli oneri, come suol dirsi. Inoltre, ogni Signora della
                  città riconoscendo in lei la più ricca e dunque senz’altro la migliore, le si
                  rivolse per aiuto consiglio e patrocinio. E la <rs ref="#massaia">massaia</rs> dava aiuto consiglio e
                  patrocinio ma, come tutti i generosi, fu travolta dal suo stesso zelo. Una paurosa
                  responsabilità le cadde sulle spalle, e fu nominata Esempio Nazionale. Lei dunque
                  ormai sopraintende, presenzia, giudica, ordina, stabilisce, suggerisce, plaude,
                  biasima, prende ordini dal sommo Iddio e li ridistribuisce tra le mortali sue
                  aggregate; lei sorride, lei piange, lei si fregia il petto o si cosparge di cenere
                  il crine, e tutte le seguaci con lei si fregiano, si cospargono, piangono o
                  sorridono. Chi non lo fa è ritenuta spregevole e abbandonata dai concittadini, se
                  non addirittura espulsa dalla provincia.</p>

               <p>Ben presto sorse una vera e propria setta e tutte le sue aderenti portavano
                  addosso un pezzetto di fune e avevano in casa il ritratto della <rs ref="#massaia">massaia</rs>. La quale,
                  bisogna riconoscerlo, sopportò quell’incarico di potenza pagando di persona, con
                  un gran rimpianto schiacciato in mezzo al cuore che le diventava ogni giorno più
                  pesante.</p>

               <p>Non dimentichiamo che la ricamatrice, la rammendatrice, la magliaia e la
                  calzettaia si sono licenziate offese per l’imprigionamento dei loro uomini, e che
                  la <rs ref="#massaia">massaia</rs> si è assunto il loro compito. Può una gentil donna venir meno alla
                  parola data? Mostrare ai servi un esempio di pigrizia? Farsi vedere in riposo
                  mentre chiede ogni sforzo da loro? Ella passa dunque il tempo dell’alba ad
                  accomodare ceste di roba; le ore della sera a ricamare con soavità presso la
                  finestra dando modo al consorte di esaltarla; e i sessanta minuti, che prima erano
                  di maritali colloqui, a scegliere tra un numero stellare di buone intenzioni
                  quella che porterà con sé nel letto per maturarla durante la notte e domani,
                  sbocciata, offrirla nell’ordine del giorno alle concittadine, cui dedicava il
                  pomeriggio. Sulle concittadine, per maneggiarle con più rapidità e profitto la
                  <rs ref="#massaia">massaia</rs> aveva preso le seguenti note:</p>

               <p>DONNE GRASSE E SEVERE CON NEO PELOSO. – Schiaffeggiano a tempo debito i propri
                  bambini, li nutrono con esattezza e piangono di tutto cuore se sono malati.
                  Parlano alle persone di servizio fissandole diritto alla radice del naso e sono
                  sempre ubbidite fino al giorno in cui la cameriera esce per andare a prendere le
                  sigarette al signore e da fuori telefona di mandarle in portineria la valigia che
                  ha lasciata, pronta, in camera sua, perché ha trovato un altro posto. Adoperarle
                  per casi dove occorra energia e dove la severità sia una virtù.</p>

               <p>MOGLI DI ARTISTI CHE NON GUADAGNANO. – Magre, capelli neri, pelle scura, anelli
                  imitazione rinascimento. Spesso brutte, sembrano conservate e dietro gli occhi
                  portano un sospetto di massime eterne: in compagnia si appendono al braccio del
                  proprio uomo e appena possono ti dicono che loro non parlano mai delle piccole
                  contingenze e miserie quotidiane della vita con l’uomo amato per non impastoiarlo
                  nell’ascesa verso il sublime, anzi quando lui torna a casa o esce dallo studio si
                  fanno trovare con Platone in mano e la serenità affettuosa a sommo il petto.
                  Queste donne si dividono in due categorie: quelle che si tingono con esasperazione
                  e si fingono (o sono, ma non ha importanza) viziose, e quelle che si fanno vanto
                  di lasciarsi squallide con lunghi capelli e unghie piatte e stanno in agguato di
                  sacrifizi. È raro abbiano bambini. Quando hanno una persona di servizio non sanno
                  darle né confidenza né soggezione. Adoperarle in casi scabrosi, con intreccio, ma
                  dove non debbano dare nulla di sé neanche moralmente. Le ore di tutto il pianeta,
                  per loro, non sono che le ore in cui il compagno dorme, s’ispira, lavora, si
                  assenta, riposa.</p>

               <p>RICCHE BORGHESI. – Dicono “il cameriere”, “il personale”, “il domestico”
                  insistendo molto sul sesso maschile dei loro schiavi perché pensano che il sesso
                  maschile dia lustro alla casa. Sperdono la giornata con “ottime relazioni”, con
                  “gente nata bene” ecc. Sembrano protette dalla sorte, ma forse sono soltanto
                  dimenticate da Dio. Bisogna cercare di essere gentile con loro e chiamarle per
                  sollevare qualche grosso martirio, visto che il Dio le disprezza tanto da non
                  mandargli mai dolori fondi, disastri definitivi.</p>

               <p>ARISTOCRATICHE. – Rappresentano, quanto a servitù, un fenomeno a parte. Un
                  servitore che può rispondere al telefono; per es.: “La signora marchesa riposa” si
                  sente molto più avanti nella conquista del mondo di chi può rispondere soltanto:
                  “La signora riposa”. Pronunciare quotidianamente, senza essere tacciati di
                  megalomania, le parole conte, principessa, Altezza e giù di lì, è un patrimonio
                  spirituale, un loro titolo. Il blasone li protegge, la rigidità di movimenti cui
                  li obbliga l’etichetta li convince di eleganza di sentimento. Sanno come russa un
                  duca, come si purga una patrizia. Vivono quello che i loro simili vedono al
                  cinema. Adoperare le loro padrone per dare un nome a una presidenza o
                  vicepresidenza.</p>

               <p>Le note continuano, ma noi ci fermiamo bastandoci averne data un’idea. Quella che
                  ci occorre per affermare che la <rs ref="#massaia">massaia</rs>, se pur serbava ancora una certa
                  intelligenza, era tuttavia entrata nella pericolosa via dell’amore della propria
                  angoscia, cristallizzando il mondo intorno ai servi. Similmente l’uomo, messo alla
                  tortura, impazzisce prendendo a centro della sua follia lo strumento onde fu
                  martoriato: acqua, fuoco o ferro.</p>

               <p>Nella <rs ref="#massaia">massaia</rs> la cristallizzazione avveniva con un moto blando che le dava
                  l’apparenza di quella provvida ebetudine, peculiare di quasi tutte le donne e
                  tanto celebrata dagli uomini, ma di cui finora la <rs ref="#massaia">massaia</rs> non aveva fruito. Perciò
                  nessuno vicino a lei, nonché allarmarsene se ne incuriosiva, anzi tutti la
                  stimavano maggiormente e la vedevano più chiara, come avesse fatto un passo avanti
                  sulla ribalta. Scoprivano finalmente in lei la foemina dell’Homo sapiens,
                  riprodotta a grandezza naturale perché ognuno senza bisogno di lente potesse
                  studiarla in ogni più riposto particolare. Solo il suo ventre, a confronto con il
                  ventre delle altre donne, rimaneva cavo e ghiacciato, quasi non gli spettasse
                  esprimere vita. Forse perché, nella giornata della <rs ref="#massaia">massaia</rs>, così perfettamente
                  distribuita, non ci sarebbe stato posto per concepire o partorire? Le
                  organizzazioni perfette non consentono infatti imprevisti di nessun genere. Onde
                  non accade mai di veder fluire per le vaste arterie degli orfanotrofi, delle
                  scuole, delle caserme, delle carceri, dei ministeri e simili, quei sentimenti
                  d’innocenza, d’amore, d’entusiasmo, che potrebbero condurre inorganabili
                  avvenimenti. Ora la <rs ref="#massaia">massaia</rs>, meglio attrezzata di quegli istituti, nell’immane
                  azienda che aveva fatto di se medesima, era riuscita perfino a disciplinare i
                  propri sogni, cosa fin qui ignota; quei sogni che quand’ella era ragazza avevano,
                  come si è notato, un carattere nient’affatto consono alla vita di una fanciulla,
                  ma erano bizzarramente astratti, anonimi, senza riferimento alcuno al loro luogo
                  d’origine, persuadendo così quella giovane mente all’antico sbaglio di credere
                  tutta la terra un’unica patria. Ormai invece la <rs ref="#massaia">massaia</rs> appena arrivata in camera,
                  senza perdere tempo in arbitrarie divagazioni o libri nefasti, stanca dell’operosa
                  giornata, chiudeva gli occhi fluttuando con cautela da una quotidiana immagine in
                  un’altra, si conduceva al sonno e approdava nei sogni consentiti; sogni che le
                  avrebbero giovato fortificandola e in cui ella tuttavia avrebbe onestamente
                  trovato il proprio diletto. Ma se le accadeva qualche volta di vagare in sogni
                  futili, ella subito tornava indietro al risveglio, si alzava e passava le dita
                  morbide sulle pareti ad accertarsi che le ombre notturne non avessero appannate le
                  mura, faceva entrare l’aria nuova e a piccole spinte delle mani cacciava e
                  incitava l’altra aria a sgomberare, ché oramai aveva fatto il suo ufficio.
                  Cambiata l’aria lei stessa si rinnovava; studiava ed esplorava la pelle del volto
                  a levarne ogni piega, spolverarne i pori; lavava e stirava il mento e le gote, si
                  bagnava occhi e orecchie con acqua piovana per farle monde dei vaneggiamenti
                  notturni.</p>

               <p>Una volta ancora tuttavia cadde nella malvagia burla d’un sogno, già da lei
                  approvato e trovato consono ai propri intendimenti; da allora in poi s’inibì di
                  mai più sognare, proibizione che mantenne fino alla morte.</p>

               <p>Il sogno era questo: la <rs ref="#massaia">massaia</rs> se ne stava nella sua camicia profumata tra le
                  lenzuola fresche a riposare non sul letto ma in uno spazio invisibile che le si
                  allargava sempre più attorno e, con lentezza, diventava sempre più alto e più
                  fondo e pieno di sgomento. Era un’aria che mangiava quanto, per noi, è già aria;
                  le volte di cielo dell’universo, fuori dal nostro pianeta. La <rs ref="#massaia">massaia</rs>, centro
                  dello spazio, avvertì a un tratto che quel movimento andava scavando anche il
                  tempo: ne arrivavano al suo corpo disteso una vibrazione e uno sfrigolio come
                  d’una fiamma che corre sul suolo e brucia quanto incontra: ore, stagioni, cicli
                  stellari, cieli cristallini ed estatici. E la <rs ref="#massaia">massaia</rs> seppe che era il vuoto
                  infinito ed eterno. A quel pensiero ebbe paura e allargò le braccia in cerca di
                  sostegno. Subito, dalle remote labbra del vuoto, intente a succhiare il nulla,
                  scivolarono a lei fili di bava che incrociandosele sopra in tutti i sensi la
                  legavano salda al tempo e agli spazi, com’è desiderio degli uomini vivi. I fili le
                  passavano avanti e indietro, indietro e avanti gli occhi, sempre più tesi, sempre
                  più rapidi; e a ogni giro sollevavano e riconducevano verso lei gli orli predaci
                  del vuoto. A stento li alzano, li rovesciano, quelli si accartocciano cercando di
                  spezzare i fili, i fili vibrano e si fanno esilissimi ma riescono a distendere gli
                  orli verso la <rs ref="#massaia">massaia</rs>; in giro in giro, movendosi sempre più rapidi, li obbligano
                  a stringersi a cerchio sopra e sotto, facendo più denso per qualche tempo il vuoto
                  al centro. Alla donna pareva essere in una palla che si andasse rimpicciolendo
                  velocissima e lei ha paura di rimanervi chiusa dentro; i fili che le passavano
                  davanti agli occhi le sembravano sempre più lontani e alti, certo ora le chiudono
                  il vuoto sulla testa e la lasciano quaggiù a picchiare inutilmente le curve pareti
                  perché le sia aperta la via del mondo. Invece, all’improvviso, s’accorse che il
                  vuoto stesso la escludeva da sé: prendendola alle spalle la obbligava ad alzarsi,
                  scivolandole ai lati l’abbandonava e le si metteva di fronte, ben limitato con i
                  suoi confini sempre più rotondi e densi dietro i fili che non smettono
                  dall’incrociarvisi sopra e dal restringersi sempre più. La <rs ref="#massaia">massaia</rs> scorgeva ora
                  chiaramente il povero vuoto fatto esiguo nell’aria grigio-rosata della notte umana
                  con quelle funi che non ristavano dal legarlo. Ne ebbe pietà e lo prese in mano: è
                  lieta di poter contenere nello sguardo tutto il vuoto di Dio, lo fa balzare sul
                  palmo, lo gira, lo guarda e alzando piano piano il braccio destro vede che uno di
                  quei fili le è rimasto impigliato tra le dita, la lega alla sfera che stringe in
                  mano. Allora riabbassa il braccio e posa il filo su quel vuoto, poi lo rialza, poi
                  lo abbassa, e il filo continua a scorrere benché si faccia sempre più breve e il
                  vuoto continua a diminuire e il suo colore si va cancellando finché tutto è
                  scomparso in quel colore. La donna con un colpo netto dei denti staccò il filo
                  dalla calza accomodata e puntandosi l’ago al petto guardò la palla di legno scuro
                  che le era caduta in grembo.</p>

               <p>Allora la <rs ref="#massaia">massaia</rs> si svegliò e pensò male di Iddio per aver creato l’universo
                  infinito e averne messo l’idea nel cervello dell’uomo. La <rs ref="#massaia">massaia</rs> diceva all’Ente
                  Supremo: “Perché mi mandi il tuo annuncio a turbarmi? che cattiveria è questa?
                  Così torno sempre indietro, devo ricominciare da capo. Io voglio fare il mio
                  mestiere di donna, ma per farlo debbo obliare la tua presenza che quando si fa
                  evidente assorbe tutto, lo sai; e ora io ho voglia di stare sola con te e
                  dimenticarmi degli uomini mentre ho giurato a loro la mia collaborazione; perfino
                  indugiare con te mi pare tradimento e non è più una gioia sentire il tuo respiro
                  poiché quei fili mi legano e mi tirano giù alla terra. Come posso abbandonare
                  coloro cui ho promesso di far del bene? Per far del bene (certo in tante epoche
                  che guardi l’uomo te ne sarai accorto), per fare del bene l’uomo ha bisogno di
                  buttarsi tutto dentro una cosa, non sa portarne a compimento due. Malvagio sogno
                  che hai disubbidito; dovevi dimostrarmi che anche nel raccomodare una calza si può
                  trovare un universo, non farmi intendere che ho lasciato l’universo per rammendare
                  calze. Via da me, dunque, sogni maligni. Starò sola, senza il vostro ausilio,
                  priva di vaticini, vuota di speranze. Ma che cosa sarà di me, Dio fermo e
                  cieco?”.</p>

               <p>Riecco il dubbio, rieccoci, sembrerebbe, al punto iniziale. Ma non è così.
                  Purtroppo, ogni volta che ci si ferma a guardare indietro, ci si ferma sempre meno
                  e si guarda sempre più di sfuggita, finché si tira avanti diritto; che è la più
                  presuntuosa ed erronea posizione dell’animo umano.</p>

               <p>La <rs ref="#massaia">massaia</rs> tuttavia si fermò abbastanza a lungo a guardarsi alle spalle quanto
                  aveva lasciato; presentiva forse che sarebbe stato per l’ultima volta. Qualcuno
                  più forte di lei (quel Dio medesimo ch’ella ha chiamato fermo e cieco?), quell’uno
                  la trascinava avanti suo malgrado e, anche se la donna fosse rimasta ancora con la
                  faccia rivolta indietro a guardare farsi sempre più lontana la sua prima giornata,
                  a un tratto si sarebbe accorta che laggiù non c’era più nulla se non quanto ella
                  stessa andava immaginando di vedere, ma il suo corpo intanto sarebbe stato portato
                  per il mare comune al porto prestabilito. E in nessun modo sarebbe stata viva.</p>

               <p>Il suo guardarsi alle spalle fu, in quel momento, di prendere la Bibbia e aprirla
                  a caso. Ricordava che al principio del mondo gli uomini parlavano a tu per tu con
                  Jehova e ne avevano risposta. Ella ha parlato ma nessuna voce le è risonata dentro
                  dall’alto. Ora sperava di trovare risposta nel libro sacro: lesse il versetto sul
                  quale poggiava il dito. Il versetto diceva: “Ma avendo considerate tutte le opere
                  che le mie mani avevano fatte, e la fatica che io avevo durato a far (le), ecco,
                  tutto ciò era vanità, e tormento di spirito; e non vi è di ciò profitto alcuno
                  sotto il sole”. Volle ancora sperare. Lesse avanti, per molte ore e venne l’alba;
                  tornava indietro, meditava, leggeva sempre mentre spuntava l’aurora; poi l’aurora
                  sbiadì nel giorno, il giorno si maturò e si faceva ora più alto ed era quasi nel
                  suo mezzo quando il <rs ref="#marito">marito</rs> entrò, pauroso, nella camera per vedere se la <rs ref="#moglie">moglie</rs>,
                  fattasi ormai tanto mattiniera, non si sentisse male. Tutta la casa, dietro la
                  porta dischiusa, aspettava esterrefatta e intimorita; tutto era sospeso e
                  l’equilibrio domestico tentennava per la mancanza della padrona.</p>

               <p>E improvvisamente il <rs ref="#marito">marito</rs> la rivide come da molti mesi l’aveva dimenticata:
                  bella ma estranea, dolente e impavida, mite e ostinata. Il capo abbandonato tra i
                  cuscini aveva un pallido bagliore e gli occhi foschi scrutavano lontano. Nell’atto
                  del guardarla, chissà perché, il <rs ref="#marito">marito</rs> ricordò l’ultima frase in cui quella
                  <rs ref="#moglie">moglie</rs>, che ora si rivedeva davanti, mescolandosi con la nuova si era da larva
                  tramutata in farfalla, da svagata libellula a provvida e solerte ape nel suo
                  alveare. O fu questo paragone zoologico a richiamargliela alla mente? A ogni modo
                  egli non poté trattenersi dal domandarle, senza nessuna ragione apparente:</p>

               <p>“A proposito di fuco, è stato per rimproverarmi di non avere bambini?”.</p>

               <p>“Parliamone,” rispose la <rs ref="#massaia">massaia</rs> mentre le si scavava tra gli occhi una ruga
                  verticale. “Caro <rs ref="#marito">marito</rs>, da molto tempo volevo domandartelo: Dio o tu mi avete
                  destinata a rimanere sterile?”</p>

               <p>“Come posso risponderti, bimba mia?” (A volte il <rs ref="#marito">marito</rs> prendeva toni così teneri
                  e modesti, che riempivano la <rs ref="#massaia">massaia</rs> di devozione. Rivedeva in lui lo zio bonario
                  e traverso lo zio un poco il <rs ref="#padre">padre</rs>, che certo era stato il suo primo amore di
                  <rs ref="#bambina">bambina</rs>. Perché gli uomini non possono essere sempre teneri e modesti?) Il <rs ref="#marito">marito</rs>
                  riprese: “Forse Dio in persona ti negò i bambini, forse Dio traverso me. In questo
                  caso, non ti addolorare. Ricordati che io sono vecchio,” fece una pausa, “tu
                  rimarrai molto ricca e giovane ancora...”.</p>

               <p>“Oh oh oh,” lo interruppe la <rs ref="#moglie">moglie</rs> battendo le due mani con dispetto, “non farmi
                  aver detto o pensato questo, uomo caro, ti prego. Parlavo del mio cuore,
                  dell’animo mio, che, mentre durante la puerizia e l’adolescenza, attesero e
                  convocarono e proclamarono la maternità, appena fui donna la scacciarono da me
                  stessa come il più grave dei soprusi; il pensarne mi era un rovello, quasi mi
                  avessero detto che quel cuore, quel cervello, quel corpo saranno spaccati in pezzi
                  minuti e distribuiti a creature ignote, i figli futuri. Castigo del peccato non è
                  il dolore del parto; castigo è questo dirompersi dell’individuo, questa comunione
                  forzosa, smemorarsi e trovare uno scopo fuori dalla tua ragione in quella di un
                  altro essere e non di tutti gli esseri egualmente. Se tutti, tutti potessero
                  essere figli miei, come mi sento madre per questo. O se non va bene così, nessuno.
                  Anche l’amore, se tu lo partecipi con la persona amata, è spartizione.”</p>

               <p>“Satana,” disse il <rs ref="#marito">marito</rs>, “se io fossi un sacerdote ti chiamerei Satana per
                  orgoglio e disperazione, <rs ref="#moglie">moglie</rs> mia. Ma non essere tanto disperata; un bambino può
                  ancora nascerti e dimostrarti che la vita è più semplice, la maternità più
                  naturale.”</p>

               <p>“Uomo mio,” disse la donna soavissima mettendogli le mani sulle spalle, “e la
                  disperazione non è naturale? l’orgoglio non è semplice? Se è vero che io sono
                  disperata e orgogliosa? Ma non puoi ammettere, almeno tu che mi conosci, che,
                  vedendo come per gli uomini trascorra la vita, come non sia che ripiego,
                  accomodamenti, lotta, vituperio, io mi rifiuti dal partecipare con costoro al
                  castigo? io sappia di avere, con la mia infanzia funesta, di aver già pagato
                  qualche cosa per cui il mio castigo, se castigo per ogni essere umano deve
                  esserci, possa avere altra forma e non la dispersione di quanto mi ero andata
                  conquistando nel libero pensiero di Dio?”</p>

               <p>“Orgoglio, orgoglio estremo e anarchia spirituale e sociale, e perfino, o <rs ref="#moglie">moglie</rs>,
                  ateismo.”</p>

               <p>“Pure so di tanti uomini e donne, che nel nome di Dio si rifiutano al generare e
                  sono proclamati beati, santi e mirabili esempi di rinuncia ai piaceri dei sensi. O
                  tu chiami anche loro Satanasse e Satanassi?”</p>

               <p>“Vedi che cosa possono fare i libri male intesi?” fremette il <rs ref="#marito">marito</rs> e, prendendo
                  il volume che la donna si era poggiato sul petto, fece l’atto di scagliarlo
                  lontano; ma, avendone visto il titolo, lo chiuse di colpo lo posò sul tavolino, e,
                  sempre più scuro in volto, concluse:</p>

               <p>“Lasciamo andare. Quando si vuol sapere una cosa da te, si è sempre messi sotto
                  processo; e a quello che ti si è domandato non rispondi più. Ma ora voglio subito
                  che tu mi dica se hai adempiuto a tutti i tuoi doveri di guerra”.</p>

               <p>“Vediamo prima se li so,” disse con grazia la <rs ref="#moglie">moglie</rs>. “A forza di guardare come
                  fanno le altre donne spero di aver imparato le regole del vivere civile. Ma che
                  cosa intendi per doveri di guerra? Preparare pacchi per i soldati? (Il <rs ref="#marito">marito</rs>
                  annuì.) Fare indumenti di lana per le famiglie dei richiamati? (Il <rs ref="#marito">marito</rs> annuì
                  ancora.) Visitare gli ospedali? (Terzo assenso.) Fare l’infermiera? (Sì, sì.) Dare
                  balli, tè, feste di beneficenza? (Bravissima.) Radunare le signore amiche per
                  parlare delle nostre benemerenze (no, no) facendo passamontagna per i soldati?
                  (Allora sì, certo.) Scrivere lettere eroico-sentimentali a qualche tenentino senza
                  moglie, fidanzata o amica? So dunque tutto, caro <rs ref="#marito">marito</rs> innocente che non ha
                  fiducia in me e che non sa quanto avviene sotto i suoi occhi. Ma se tu vorrai
                  seguirmi vedrai più di quanto non immagini.”</p>

               <p>S’alzò e si mise una vestaglia, poi lo prese per mano e uscì con lui dalla stanza;
                  traversò il proprio appartamento, entrò in quello del <rs ref="#marito">marito</rs>, passarono,
                  lasciarono indietro salotti e gallerie, scesero scale, ne salirono altre,
                  seguirono l’ala di servizio e si trovarono in una vecchia anticamera che metteva a
                  certe stanze di sgombero. Nascevano dietro quelle pareti un brusio fitto e cadenze
                  metalliche e scoppi di voci e di risa e canti sommessi. Il <rs ref="#marito">marito</rs> guardò la
                  <rs ref="#moglie">moglie</rs>. La <rs ref="#moglie">moglie</rs> aveva ripreso il suo aspetto degli ultimi tempi, più alta, con
                  il petto in fuori, d’incanto ravviata e ferma nei suoi lineamenti, come se fosse
                  certa di portare nel suo solo corpo quanto occorreva alla propria e all’altrui
                  vita. Senza lasciare la mano del <rs ref="#marito">marito</rs>, con la punta del piede spinse e aprì
                  l’uscio donde partiva il miscuglio di suoni, e si fece da parte perché l’uomo
                  vedesse liberamente quanto gli stava innanzi.</p>

               <p>Era una fila di stanze piene di donne e giovinette della tenuta, signorine
                  borghesi, proprietarie di ville vicine. Stavano a gruppi o sole, chi davanti a un
                  telaio, chi sedute alle macchine da cucire; altre intorno a un gigantesco bindolo
                  con un’unica spinta aggomitolavano molte lane, e chi tagliava stoffe e chi stirava
                  tra fumi acidi e stridori. A ogni gruppo sopraintendeva una dama importante della
                  città alzando la voce a dare ordini e consigli tra il sussurrio delle spole, il
                  ronzare delle ruote e il battere dei pedali. In quello stesso momento sonò
                  mezzogiorno e tutte le macchine per incanto si fermarono, le lavoranti scivolarono
                  via, le dame sorvegliatrici con lentezza si mossero e in dignitosa fila vennero
                  alla <rs ref="#massaia">massaia</rs> che ora sporgeva il capo dietro le spalle del <rs ref="#marito">marito</rs>. Senza neppure
                  parere accorgersi di lui, cominciarono a riferirle intorno al lavoro della
                  mattinata. La <rs ref="#massaia">massaia</rs> le ringraziò e passò oltre tenendo sempre il <rs ref="#marito">marito</rs> per
                  mano.</p>

               <p>Girarono attorno attorno alla casa, di galleria in galleria si trovarono in una
                  fila di stanze parallela a quella abbandonata. Qui si vedevano in terra barattoli
                  di vernice bianca e pendere dal soffitto zanzariere e lumi, e piccoli letti
                  smontati contro alle pareti.</p>

               <p>“<rs ref="#moglie">Moglie</rs>, che è ciò?”</p>

               <p>“Che è ciò, <rs ref="#marito">marito</rs>? Non indovini? Un dormitorio per i bambini dei combattenti.
                  Appena sarà pronto, i bambini verranno a stare da noi e intanto le loro mamme
                  potranno fare il lavoro degli uomini lontani.”</p>

               <p>Il <rs ref="#marito">marito</rs> la strinse a sé e prese a baciarle la scriminatura in mezzo alla testa
                  benché non fosse l’ora delle coniugali espansioni.</p>

               <p>“Perché non dirmelo, <rs ref="#moglie">moglie</rs> amata? Perché far tutto da sola con le tue deboli
                  forze? Come hai potuto provvedere a tutto?”</p>

               <p>“Perché tu mi stai alle spalle, uomo. Per poter far questo ho venduto la collina
                  in riva al mare, che tu mi avevi regalato.”</p>

               <p>“La collina di Apud? La collina che amavi più di ogni altro paese sulla crosta
                  terrestre?”</p>

               <p>“La crosta terrestre non è troppo vasta perché noi se ne abbia tanta parte. L’ho
                  venduta per poco all’Arconte che ci tiene ad arricchirsi in quest’occasione. Dice
                  che a ogni Arconte non capita più di una guerra mentre è in carica e che bisogna
                  approfittarne subito, se no si è degli inetti.” Rise piano tra sé. “Io credo che
                  noi diventeremo poveri, se faremo il nostro dovere sul serio. Vuoi?”</p>

               <p>Il <rs ref="#marito">marito</rs> si staccò da lei:</p>

               <p>“Ma che domande mi fai, di punto in bianco? Come vuoi che ti risponda? Certo si
                  deve fare il proprio dovere, ma il proprio dovere consiste anche nel provvedere
                  affinché la nostra famiglia non soffra disagi cui non è assuefatta”.</p>

               <p>“Per me,” ebbe ancora un risolino la <rs ref="#massaia">massaia</rs>, “un baule e qualche gronciolo mi
                  bastano.”</p>

               <p>“Sciocchezze. Oramai, per fortuna, quel tempo è tramontato. Ora sei una persona in
                  vista, una persona che più d’ogni altra si prodiga per la patria e cui, più d’ogni
                  altra, vanno rivolte lodi. Inviterò il Presidente della Repubblica a vedere quanto
                  hai compiuto.”</p>

               <p>“Ma no,” si schermì lei, “proprio stamani ho visto, in quel libro che stavo
                  leggendo, queste parole: ‘Così ancora voi, quando avrete fatte tutte le cose che
                  vi son comandate dite: Noi siam servi disutili, conciossiacosaché abbiam fatto ciò
                  che eravamo obbligati a fare’.”</p>

               <p>“Non è giusto. Non è affatto normale che la gente faccia il proprio dovere, e
                  quando capita è bene fargliene elogio. Tu sei troppo rigida, cara mia. Io non me
                  ne intendo molto, ma credo che in quello stesso libro quella stessa persona abbia
                  predicato la remissione e la tolleranza.”</p>

               <p>“Per gli altri, ma non per se stessi. Invece l’uomo ha il vezzo di usare la
                  tolleranza per sé e il rigore per gli altri.”</p>

               <p>“Basta,” impose il <rs ref="#marito">marito</rs>, “basta, <rs ref="#moglie">moglie</rs>, non mi diventare polemica, al solito.
                  Non vuoi che ti lodi per quanto hai fatto?”</p>

               <p>“No direi di no. Non sono questi fatti materiali che sono difficili a compiere
                  quando si è tanto ricchi, ma la vita dell’anima, che diventa una fuga continua; il
                  terrore, a ogni passo, di aver perduto la più rara gioia che ti fu donata da
                  portare sul petto il giorno che nascesti.”</p>

               <p>“Ma perché, poi, ami tanto l’anima?” domandò il <rs ref="#marito">marito</rs> dopo una pausa.</p>

               <p>“Perché è l’unica cosa certa che noi abbiamo.”</p>

               <p>“Certa? E il corpo?”</p>

               <p>“Il corpo ci è dato in prestito, cade subito a brandelli, come un vestito. Mentre
                  l’anima non teme l’uso, neanche se è un’anima della peggior qualità.”</p>

               <p>“Questo,” disse il <rs ref="#marito">marito</rs> voltandole le spalle e riprendendo la via del ritorno,
                  “è misticismo della più bassa specie. Romanticismo.”</p>

               <p>“Oh, da te dunque l’ha imparato <rs ref="#maggiordomo">Araceli</rs> <rs ref="#maggiordomo">maggiordomo</rs> impettito?”</p>

               <p>“<rs ref="#maggiordomo">Araceli</rs> non si permetterebbe mai d’imparare niente da me. Conosce le distanze
                  <rs ref="#maggiordomo">Araceli</rs> e le convenienze.”</p>

               <p>“Allora vuol dire che avete le stesse idee il medesimo giro di pensiero. Non so se
                  questo è più conveniente.”</p>

               <p>“Non è possibile, <rs ref="#maggiordomo">Araceli</rs> è un <rs ref="#maggiordomo">maggiordomo</rs>.”</p>

               <p>“Ecco tutto messo a posto, rifatte le categorie, aboliti gli scrupoli. Quelli che
                  stanno in alto non sbagliano né debbono essere controllati, quelli che stanno in
                  basso sono conculcati, ma gli si lascia tuttavia la speranza del furto, del
                  tradimento, dell’assassinio, per arrivare a porsi in alto. E così manca sempre la
                  collaborazione: per essere ubbidito chi sta su ha bisogno di accertarsi che la sua
                  corte vive alle sue spalle, e lasciare che ne profittino, lasciare che i suoi
                  camerieri si sentano più valevoli di quelli della vicina povera e li opprimano per
                  sentirsi forti, e lasciarglielo fare perché così è sicuro che troveranno ottimo
                  tutto quello che lui disporrà, gli appronteranno il fuoco se cade il gelo, l’ombra
                  se c’è il solleone. Tuttavia né la sua propria sollecitudine né la loro potranno
                  aiutarlo ad alzarsi mai un pollice sulla sua stessa statura.”</p>

               <p>“Invece di pensare a dritto e a traverso,” disse il <rs ref="#marito">marito</rs> camminando sempre più
                  in fretta quasi volesse fuggire da lei, “faresti meglio a fare la calza.”</p>

               <p>“Faccio anche quella, ma mi accade di pensare facendola. Il pensiero è un brutto
                  vizio, pare?”</p>

               <p>“Soprattutto quando non si sa usarne.”</p>

               <p>“Infatti,” ammise volentieri la <rs ref="#massaia">massaia</rs> guardando con allegria il gran dorso
                  maschile che la precedeva. Ma c’era tanta primigenia ignoranza e tanta ottusità in
                  quella nuca d’uomo ch’ella ne ebbe pietà e ponendogli una mano sulla spalla lo
                  obbligò a fermarsi. “Perdonami,” pregò appoggiandosi a lui. E l’uomo si sentiva
                  dominatore e magnanimo mentre diceva:</p>

               <p>“Prendo atto delle tue scuse”.</p>

               <p>Fu quello l’ultimo giorno che accadde alla <rs ref="#massaia">massaia</rs> di riprendere l’antico
                  linguaggio; da allora, ogni volta che avrebbe voluto risolvere un pensiero
                  difficile, si affidava alla Sacra Bibbia, aperta a caso. E sempre trovava parole
                  adeguate, o se non erano, sapeva interpretarle in modo consono alla moralità e
                  alla società in cui viveva. Le accadeva per esempio di domandarsi, se leggeva di
                  qualche attacco a città: “Ma allora perché? A che fine alimentare la vita? Perché
                  non lasciare che ognuno costruisca in sé il tempio, affinché non possa essere
                  distrutto? Inutile come quella delle Danaidi è la fatica delle donne che, a
                  pezzetto a pezzetto, devono elevare una umanità casalinga ogni pochi anni
                  dispersa”. Ma la risposta del Libro non ammetteva discussioni, era: “Le donne
                  savie edificano le lor case; ma la stolta le sovverte con le sue mani”. Ed ella si
                  rimetteva nel suo mestiere come un mulo, senza più insistere presso il Dio
                  assiomatico. Più tardi le veniva un’ira di non essere maschio e di non potersi
                  buttare in quella morte militare che sembra a tutti più un atto di volontà che di
                  un macchinismo astruso e il Libro la respingeva ancora nella sua parte mettendole
                  sotto gli occhi queste parole: “L’uomo che fa violenza nel sangue alla persona
                  fuggirà fino alla fossa e niuno lo potrà sostenere”.</p>

               <p>La donna fingeva di non accorgersi che questi versetti, in apparenza conchiusi e
                  fissi, hanno ogni possibilità d’interpretazione e così ti sostengono il cuore
                  nella speranza come a un gioco di sorte una carta di cui non sai ancora il valore
                  ma ti fa avere in mano per un mezzo giro le possibilità supreme della vittoria. La
                  donna se ne contentava e placata si metteva ad aspettare la pace, ma senza fretta
                  perché aveva appena letto: “Ogni cosa ha la sua stagione, ogni azione sotto il
                  cielo ha il suo tempo... Tempo di stracciare e tempo di cucire; tempo di tacere e
                  tempo di parlare; tempo di amare e tempo di odiare; tempo di guerra e tempo di
                  pace”. Qui finalmente aveva trovato la garanzia d’un gioco chiuso: accettare ogni
                  bene e ogni male nella distesa dei tempi le pareva, nella sua immane indifferenza,
                  l’ultima saggezza.</p>

               <p>E venne la pace. La pace scoppiò improvvisa, dopo due anni di aspri combattimenti.
                  Si fecero cortei per le strade, parate, concioni; si portarono i bambini a baciare
                  la mano del Presidente della Repubblica, furono distribuiti cibi e vini per le
                  città e per le campagne e s’indissero tornei pubblici, corride, caroselli per
                  rallegrare il popolo minuto. Ma, quando tutti gli stadi furono pieni e gli
                  spettacoli stavano per cominciare si fece misteriosamente un gran silenzio in ogni
                  luogo e a tutti pareva che la luce del giorno si fosse illividita. In punta di
                  piedi, piano piano la gente sfollava le arene e i teatri, parlando sottovoce
                  s’affrettavano alle loro case, nascondevano in dispensa i pochi rimasugli dei
                  festini, i figli si annidavano in grembo alle madri e di nuovo gli uomini uscivano
                  fuori, si mettevano a correre all’impazzata, arrivavano davanti al gran palazzo
                  della Presidenza nella Capitale, nelle altre città sulla piazza di mezzo, e
                  attendevano. A notte fonda si accesero fari in cima alle torri, campane sonarono
                  da sole a martello, e i megafoni annunciarono: “In questo momento abbiamo
                  dichiarato guerra alle potenze orientali, nostre ereditarie nemiche. Gli antichi
                  mondi lasceranno il passo a noi giovani, gli oceani si faranno d’asfalto sotto la
                  nostra volontà, e i cicloni trasporteranno i nostri eroi a schiacciare quel mondo
                  in disfacimento”. Gli uomini nella piazza urlarono, le donne nelle case piansero,
                  i bambini corsero per le stanze e dicevano: “Viva Gesù; andiamo a Betlemme, a
                  prenderci il presepio!”.</p>

               <p>E la <rs ref="#massaia">massaia</rs> disse al <rs ref="#marito">marito</rs>:</p>

               <p>“Quante guerre ci sono, in media, nella vita di un uomo?”.</p>

               <p>Il <rs ref="#marito">marito</rs> rispose:</p>

               <p>“Quante se ne merita”.</p>

               <p>Al che la <rs ref="#moglie">moglie</rs>:</p>

               <p>“Dunque si merita anche tante paci, quante guerre?”.</p>

               <p>“Le paci si fanno solo per poter dichiarare le guerre. La guerra è continua, ma di
                  una cosa continua, come della vita per esempio, si perde facilmente l’entusiasmo e
                  la violenza d’inizio. Allora i governi fanno la pace e i popoli si ricaricano per
                  la prossima guerra.”</p>

               <p>“E ogni volta,” disse la <rs ref="#moglie">moglie</rs>, “la guerra si fa più vasta e più cattiva,
                  coinvolge ogni genere di persone. Così presto avremo conquistato la civiltà
                  suprema e potremo scomparire dalla faccia del mondo. Perché con le guerre, vero,
                  si conquista la civiltà? E quando si è conquistata la civiltà ultima non rimane
                  che morire, non è così?”</p>

               <p>Il programma, oltre la morte di molti uomini, comportava nuovi sacrifici per le
                  donne di quel paese e la <rs ref="#massaia">massaia</rs> raddoppiò quanto aveva già fatto nella guerra
                  precedente; si spogliò sempre dei suoi beni materiali e delle sue possibilità
                  spirituali per distribuirle a chi ne aveva più bisogno di lei.</p>

               <p>Durante questa guerra <rs ref="#Catamantalède">Dama Catamantalède</rs>, rimasta vedova di un gran generale,
                  sposò il Presidente della Repubblica. La Regina spodestata fu chiusa in un
                  castello aspettando di veder qual fosse la sorte del suo perduto regno, il
                  Cardinale partì per Roma per consegnare al Papa un messaggio in cui era detto che
                  i guerreggianti, certi che il Sommo <rs ref="#padre">padre</rs>, Re infallibile, si univa alle loro
                  ragioni di vendetta, ne imploravano particolare benedizione e un diretto
                  intervento presso Iddio per una pronta vittoria. Il Gran Maresciallo, che vedemmo
                  già, nel ballo della <rs ref="#massaia">massaia</rs> dirigere le schiere degli invitati, prese il comando
                  della flotta e scese con mille navi sotto l’Oceano per sorprendere alle spalle gli
                  infedeli.</p>

               <p>Nella mondiale convulsione, ogni donna in ogni casa si strinse al suo fuoco,
                  grande o piccino, e raccolse ogni mollica della sua madia per nutrire i bimbi,
                  ogni cartaccia dai canti per riscaldarli, ogni gentile fantasia dai propri ricordi
                  per distrarli dalla paura. E la <rs ref="#massaia">massaia</rs>, non avendo figlioli, né essendo il suo
                  uomo, troppo vecchio, al fronte con gli altri, strinse intorno a sé le contadine
                  dei pochi campi che le erano rimasti, le mogli dei giardinieri e dei camerieri, le
                  amiche povere, le sue stesse sorelle i cui mariti erano in guerra, la <rs ref="#madre">madre</rs> e il
                  <rs ref="#padre">padre</rs> vecchi, la cognata vedova del fratello morto nel primo conflitto, la moglie
                  dell’altro fratello ora partito con il Maresciallo e tutte le loro proli. Più
                  diminuivano i mezzi già smisurati della <rs ref="#massaia">massaia</rs>, più ella sentiva l’assillo di
                  dover fare personalmente quanto occorreva per quel gran falansterio di gente che
                  si era accolta in casa. Non le importava nulla, se non per le vite umane che vi
                  erano coinvolte, se le annunciavano che una nave a sue spese armata e stivata di
                  pacchi di viveri era stata silurata o che un aeroplano con i sacchi di maglie e di
                  scarpe da lei preparati era precipitato: quei milioni che scendevano lenti in
                  mare, quelle sue ore notturne di fatica che bruciavano fumigando in cielo, le
                  parevano il necessario ritorno agli elementi donde con fatica e intelligenza
                  quell’oro era stato tratto. Solo l’uomo con il suo corpo trafitto la sconvolgeva,
                  e a questo non sapeva trovare rimedio in sé, né giustificazione negli scopi della
                  vita umana.</p>

               <p>Il <rs ref="#padre">padre</rs> e la <rs ref="#madre">madre</rs>, la <rs ref="#madre">madre</rs> soprattutto, erano orgogliosi e menavano gran vanto
                  di tal <rs ref="#figlia">figlia</rs>.</p>

               <p>E la <rs ref="#madre">madre</rs>, battendosi la mano rattratta sul petto, non ristava dal proclamare:
                  “Io, l’ho fatta alla Patria e al mondo! Due volte la feci contro la sua stessa
                  volontà: <rs ref="#figlia">figlia</rs>, ringraziami!”.</p>

               <p>La <rs ref="#figlia">figlia</rs> la ringraziava, ma non di averla creata com’è oggi, bensì d’aver
                  rinunciato a morire di crepacuore per causa sua, accontentandosi di prenderle in
                  cambio l’anima.</p>

               <p>Il <rs ref="#padre">padre</rs> diceva: “<rs ref="#figlia">Bimba mia</rs> non sei stanca? Non vuoi riposarti? Ho vergogna di
                  essere vecchio e dover stare in poltrona mentre tu vai e ti muovi per tanta gente;
                  vorrei, se potessi, regalarti un giorno della tua infanzia tra la muffa”.</p>

               <p>Allora la <rs ref="#massaia">massaia</rs> avrebbe pianto volentieri se il pensiero che distacchi tanto più
                  irrimediabili del suo da se stessa avvenivano per molte anime in quel momento. E
                  distacco non chiamava la morte.</p>

               <p>Intanto si accorgeva d’una cosa che la maravigliava alquanto. Venivano, nella
                  stanza dei genitori seduti come in trono a fianco a fianco su due poltrone dorate,
                  venivano le sue sorelle, venivano le cognate e i figli delle une e delle altre e
                  di quando in quando, in licenza, il fratello e i cognati: venivano sempre senza
                  nulla portare ai due vecchi, né tra le mani né in cuore. Entravano, uscivano dalla
                  stanza, vi passeggiavano e giocavano gridando, interrompendo i due vecchi se con
                  le voci fesse prendevano a parlare, mangiavano il loro cibo e ridevano,
                  s’arrampicavano sulle spalliere delle poltrone facendole tentennare malamente e i
                  due vecchi guardavano tutti con lo sguardo scherzoso, tentavano di carezzarli,
                  rispondevano sì, applaudivano a ogni loro parola mentre gli altri non ristavano
                  dal chiedere: “Nonnina, me lo regali il tuo spillo? <rs ref="#padre">babbo</rs>, a che cosa ti serve
                  l’orologio? me lo prendo. Caro suocero, svolgi, per favore, il problema al bimbo
                  che non sa farlo e piange. Suocera, ecco la lana, preparami una sciarpa per andare
                  a sciare. Nonno, le date della guerra di secessione? Nonna, dammi un po’ di
                  soldi”. E la nonna dava i soldi, faceva la sciarpa, regalava lo spillo; il nonno
                  cedeva l’orologio, risolveva il problema, cercava nel vecchio cervello le date
                  delle guerre nazionali, e ringraziavano e sorridevano e piangevano di commozione;
                  poi, rimasti soli, si prendevano le mani e guardandosi negli occhi e scotendo il
                  capo ripetevano: “Che bella, che cara famiglia abbiamo messo al mondo. Ci amano
                  tanto, non sanno stare senza noi”.</p>

               <p>Ma appena entrava da loro la <rs ref="#massaia">massaia</rs>, con le braccia piene di cose rare, apposta
                  inventate per il <rs ref="#padre">babbo</rs>, per la <rs ref="#madre">mamma</rs> sua apposta ordinate, i due genitori
                  prendevano un’aria sorpresa e d’abbandono e scrollando il capo in senso contrario
                  a quello di prima dicevano: “Cara <rs ref="#figlia">figlia</rs> nostra, quanta pena si dà per noi. Ma noi
                  siamo vecchi, dobbiamo morire. Che peso al cuore, che punta nella schiena”.</p>

               <p>“<rs ref="#madre">Mammina</rs>, <rs ref="#padre">babbino</rs>,” sussurrava la <rs ref="#massaia">massaia</rs> come se pregasse, “vi ho portato un bel
                  libro da leggere, il mio libro caro. Poi ne parleremo insieme.”</p>

               <p>“E chi può leggere, <rs ref="#figlia">figlia</rs> mia?” sospirava la <rs ref="#madre">madre</rs>. “Che cosa posso fare con
                  questi occhi? Sì e no la sciarpa per le nipotine che ne hanno tanto bisogno,
                  povere disgraziate.”</p>

               <p>“Perché povere disgraziate, mammina?” domandava la <rs ref="#massaia">massaia</rs>. “Manca loro qualche
                  cosa? Posso fare ancora.”</p>

               <p>“Questo gli manca,” diceva il <rs ref="#padre">padre</rs> toccandosi il cervello, “e perciò dobbiamo
                  averne pietà.”</p>

               <p>“Questo gli manca,” diceva la <rs ref="#madre">madre</rs> toccandosi il cuore, “e perciò dobbiamo
                  amarli. Sono poveri poveri.”</p>

               <p>“Anche io sono povera in quel modo,” aveva provato una volta a dire la <rs ref="#massaia">massaia</rs>,
                  “anche io sono sciocca per quel fine. Date anche a me qualche cosa se pure non mi
                  serve, perché un po’ del vostro amore mi spetta.”</p>

               <p>Ma loro la vedevano compiuta, non credevano di esserle utili e appena lei entrava
                  sentivano che la loro vita era finita, che potevano morire: una tristezza che
                  quasi pareva loro rancore contro la <rs ref="#figlia">figlia</rs>, li obbligava a rifiutarle ogni
                  collaborazione. La <rs ref="#massaia">massaia</rs> usciva piano piano da quella stanza e andava al lato
                  opposto della casa come in un altro paese, si rimetteva solitaria a muovere i fili
                  per far agire tutti quei personaggi che tra loro s’intendevano e aiutavano a
                  maraviglia.</p>

               <p>“Io posso dunque morire, se non ho più bisogno di nessuno,” si ripeteva.
                  “Sbagliano. Non loro devono scomparire non essendo più necessari ad alcuno, ma io,
                  perché si muore quando non si ha più bisogno della collaborazione umana. Ora
                  dunque,” pensava sedendosi vicino ai genitori con le stanche mani sul grembo, “ora
                  che voi stessi dite di non poter fare più nulla per me, e non certo prepararmi la
                  morte che è l’unica cosa che mi occorra ormai, consentite almeno che io non
                  attenda la vostra e rallegratevi se anche io, come posso, mi riposerò un
                  poco.”</p>
            </div>
            <div type="chapter">
               <head>IX</head>

               <p> Il bisogno di riposo sotto forma di una partenza definitiva cominciò da allora a
                  diventarle una insofferenza d’ogni minuto della giornata, le dava volontà caparbie
                  di annientamento per cui se fossero venuti a dirle che tutti i bambini dei suoi
                  dormitori erano morti sotto il crollo dei fabbricati avrebbe risposto: “Beati
                  loro”.</p>

               <p>“Essere eternamente moribonda,” si augurava, “ché allora nessuno ti viene a
                  domandare che cosa mangerai domani, né a interessarti di un rifornimento di
                  lenzuola. Stare quatta a vedere gli uomini muovertisi intorno, prestarti i più
                  bassi servigi e tu non ordini, non sai. Andarsene, andarsene senza sapere dove,
                  senza sapere come, senza sapere quando.”</p>

               <p>Così non potendo darsi la morte, ella prese gusto ai viaggi improvvisi. “Qui,”
                  sogghignava appena era rincattucciata in un aeroplano o in un treno, su un
                  battello o una corriera, “qui <rs ref="#maggiordomo">Araceli</rs> non può raggiungermi, qui tace il telefono,
                  qui posso dormire senza che le macchine si fermino ad aspettare i miei
                  ordini.”</p>

               <p>Non aveva meta ai suoi viaggi. Andava di città in città, il più lontano possibile
                  dal proprio paese; si fermava poche ore dove arrivava, non s’interessava dei
                  luoghi, non le importava dei disagi che poteva incontrare. Le importava soltanto
                  di scappare e scappando di stare tutta raccolta nella gran gioia di farsi portare
                  e nutrire e svegliare, senza dare ordini; in realtà non si allontanava mai da se
                  stessa e dalla propria casa. “Ora ispezionerei i laboratori,” pensava, “e chissà
                  che cosa ha preparato il cuoco per la colazione? Penseranno a dare il latte agli
                  uccelli mosca? e il brodo alle orchidee?” Credeva di essere felice poiché le era
                  impossibile correre alle serre, alle cucine, alla uccelliera. Restava ferma e le
                  mani le si rovesciavano sul grembo, le palme all’aria, le dita rattratte, come le
                  zampe di un uccellino stecchito.</p>

               <p>Alcuni suoi compagni di viaggio provavano a parlarle, ma lei non sapeva
                  sciogliersi da sé e andare con loro per i labili sentieri della conversazione; li
                  guatava e li vedeva in funzione di mariti, di padri, di fratelli, dunque di
                  aguzzini delle donne: coloro che riducono le fanciulle massaie, che portano
                  camicie i cui bottoni oltre la stoffa agganciano e chiudono per sempre i cervelli
                  delle mogli. Le mogli, poi, le erano ancor più sgradevoli, belle e brutte,
                  insaccate nelle fasce di gomma, con i ventri e le anche pronte a scappare, sempre
                  grondanti umori senza umiliazione alcuna della loro animalità, trionfanti anzi
                  tronfie, ognuna convinta di essere insostituibile nel suo mestiere di
                  abbrutimento, la adescatrice e la succube, la sognatrice e la trafficante.
                  Tuttavia le femmine, per una solidarietà di razza avrebbe voluto salvarle,
                  avvertirle: “Non completatevi nell’uomo, abbiate vergogna, resistete alla
                  solitudine: l’unico nostro mestiere sia di tornare indietro e voltare le spalle ad
                  Adamo che ci ha approntato il primo tetto e il primo giaciglio da
                  salvaguardargli”.</p>

               <p>Taceva, perché era donna di senno. Ma immersa in quei ragionari non vedeva i fiumi
                  larghi tra le valli, i prati in fila sotto i cieli curvi, il mare, il monte, i
                  boschi, i deserti, le nubi tra cui passava, e che avrebbero potuto consolarla
                  della materialità della vita.</p>

               <p>Un giorno fu raggiunta, in treno, da un telegramma. Sperò trovarvi l’annuncio
                  d’una catastrofe, scomparsa improvvisa e totale della sua razza, sprofondarsi
                  dell’intera nazione, qualche crepa nell’aria intorno alla sua tenuta così che il
                  viverci si fosse fatto pericoloso e convenisse sgombrare; tutto, purché non si
                  tratti di necessità domestiche. Il telegramma diceva: “Urgente offrire domani
                  pranzo Arconte et autorità, pregoti rientrare o telefonare lista vivande”.</p>

               <p>La <rs ref="#massaia">massaia</rs> tirò il campanello d’allarme e, aperto il finestrino prima ancora che
                  il treno fosse fermo, lanciava le proprie valigie sulla strada ferrata. I suoi
                  compagni di scompartimento, tre uomini, si erano alzati in piedi e avevano steso
                  le braccia verso la reticella per aiutarla, ma lei li aveva guardati a uno a uno e
                  loro non osavano più avvicinarsi. Le si avvicinò invece un <rs ref="#conduttore">conduttore</rs> gridando:
                  “Chi ha sonato?”.</p>

               <p>“Io. Perché debbo scendere subito. Se non scendo uccido qualcuno di questi maschi.
                  Pensa che sono pazza o fammi pagare la multa o vendimi il treno, ma non fermarmi.
                  Quanto occorre?”</p>

               <p>Il telegramma era sul divano, aperto. Il <rs ref="#conduttore">conduttore</rs> lo prese e si mise a leggerlo.
                  Alla parola Arconte fece un profondo inchino, un altro meno profondo alla parola
                  autorità, poi ne accennò un terzo alla <rs ref="#massaia">massaia</rs>: “Da qua non puoi tornare indietro,
                  non c’è stazione, scendere qui non ti serve, <rs ref="#signora">Signora</rs>. Capisco la tua fretta, ma
                  bisogna arrivare fino alla prossima città. Là ti daranno un convoglio speciale,
                  illustrissima. Non scendere, il nostro treno è orgoglioso di portarti”.</p>

               <p>“Addio,” rispose lei e saltò a terra e senza voltarsi né dar più alcun segno di
                  udire il <rs ref="#conduttore">conduttore</rs> che non smetteva di supplicarla, aspettava che il treno si
                  movesse e portasse via il telegramma. “Io,” cercava intanto di convincersi, “io
                  non so niente. Non ho ricevuto niente, ero scesa prima che me lo dessero. Si sono
                  sbagliati, l’hanno consegnato a un’altra viaggiatrice.” Quando finalmente il treno
                  fu partito dondolando le mille facce bianche che spòrte dai finestrini la
                  guardavano, ella trascinò le sue valigie fino a un casolare poco discosto.</p>

               <p>Con il denaro che ha, è sicura di persuaderne gli abitanti a ospitarla per qualche
                  giorno; a lasciare che si riposi nascosta a tutti e più a se stessa. Ma, appena
                  convinti i proprietari della cascina ad accoglierla, comincia a provare rimorso di
                  quanto ha fatto, un’ansia sempre crescente, necessità di telegrafare subito a casa
                  dove si trova, di stabilire con <rs ref="#maggiordomo">Araceli</rs> quel che occorre per domani. Si sforza di
                  occuparsi, con la contadina, a raccogliere patate nel campo, e intanto
                  d’istruirla: “La patata, propriamente solarium, è un tubero proteiforme. Questo
                  tubero e la sifilide sono prodotti originari nostri, ed è per riaverne la
                  esclusività, poiché tutti gli altri continenti da secoli ne fanno man bassa, che
                  abbiamo dichiarato la guerra al mondo antico”. Intanto pensa: “Cominciare con un
                  ristretto di tartaruga o con uno spumone di rose?”. Visto che né lei stessa
                  parlandone né la contadina raccogliendoli prestavano attenzione ai tuberi
                  proteiformi, causa della guerra mondiale in corso, la <rs ref="#massaia">massaia</rs> cercò un’occupazione
                  più travolgente: che fu di dare la pappa al giovanissimo erede del casolare. Ma
                  ben presto il bambino si sbrodolò per suo conto mentre lei aveva ricominciato a
                  porsi domande angosciose:</p>

               <p>“Metteranno la tovaglia di vetro filato? Ricorderanno che l’Arconte ama essere
                  servito da ancelle e non da camerieri?” finché si accorse che l’erede presa la
                  pappa a piene mani la spalmava con diligenza sul tavolino, ed ebbe vergogna della
                  propria inettitudine e domandò se poteva coricarsi. Poteva. Ma ecco il materasso
                  di foglie di granturco scricchiolare a ogni sua mossa con schioppettii e sfrigolii
                  che le rammentano la cottura delle castagne arrosto e la fiamma che <rs ref="#maggiordomo">Araceli</rs>
                  accende sui dolci bagnati d’alcool. “No, non quel dolce alla benzina!” grida la
                  <rs ref="#massaia">massaia</rs> svegliandosi di soprassalto. “Via,” ammette allora, “devo andare. Questo
                  supplizio è peggiore dell’altro.” Sveglia il contadino e si fa accompagnare con il
                  cavallo e la luna piena fino alla città vicina dove ordina le si appronti un
                  aeroplano. Poche ore dopo scende di nuovo sul campo delle quotidiane battaglie.
                  Appena a terra si sente placata, i pensieri non cozzano più con gli atti, ripresa
                  subito nel movimento di tanto ingranaggio capisce che oramai le evasioni le sono
                  impossibili; è più facile rassegnarsi.</p>

               <p>Si rassegnò, almeno credette. In realtà il desiderio della morte cresceva in lei a
                  dismisura.</p>

               <p>Si buttò con frenesia nella vita di rapporto; aumentava i propri legami e le
                  proprie mansioni per convincersi dell’importanza del suo ufficio in questo mondo.
                  Faceva con se stessa come fanno i genitori con le figlie che aspirano al chiostro:
                  si sommergeva di vita attiva e d’impegni e, come le vergini impedite nel loro
                  amore divino si cingono, sotto gli abiti da ballo, di cilici e digiuni ella, tra
                  un’occupazione e l’altra, si costringeva a qualche momento di assoluta rigidità,
                  si suggellava occhi e bocca, incrociava le mani sul petto, e s’illudeva di quella
                  finzione di morte apparente; non gliene veniva che un più esasperato desiderio
                  quasi fisico ormai. Allora, come una madre provvede al possibile matrimonio della
                  figlia, dandole occasione di trovarsi a tu per tu con qualche uomo conveniente,
                  distraendola se un amore inadeguato viene a occuparle l’animo, accumulando con
                  avvedutezza il corredo e mai parlando, ben s’intende, di quel solo ineducato
                  desiderio che regge le basi di tanto edificio anzi tenendolo ad arte nascosto come
                  Chiesa e Stato consigliano, similmente la <rs ref="#massaia">massaia</rs>, repressa in sé ogni sfrenatezza
                  e abbandono dei sensi, si preparò con metodo alla propria eventuale morte.
                  Iscrittasi a un’umanitaria società che si accaniva a rintracciare i poveri
                  bisognosi di funerale e ad approntarglielo, poteva, senza dar scandalo, andare
                  amoreggiando di agonizzante in agonizzante e intanto stare attenta a imparare ogni
                  rantolo, ogni ultima occhiata. Satura di scienza funerea, rientrava in casa e si
                  metteva a ordinare le sue carte intime, poche: il quaderno di prime e seconde
                  memorie, le lettere del <rs ref="#padre">babbo</rs> e della <rs ref="#madre">mamma</rs>, una scatolina da fiammiferi con
                  dentro una zolletta muffita portata via di nascosto dal baule all’atto di uscirne
                  per sempre. Ne stendeva la lista, provava a lasciarle per testamento a qualcuno,
                  ma scritto, quel testamento, sembrava un insulto agli eredi, e un bel giorno la
                  <rs ref="#massaia">massaia</rs>, che credeva seriamente alla morte e voleva illudersi di non stare a
                  baloccarsi, bruciò tutto.</p>

               <p>Un altro bel giorno <rs ref="#Catamantalède">Dama Catamantalède</rs> la persuase ad andare con lei da un
                  <rs ref="#cartomante">cartomante</rs>. Il <rs ref="#cartomante">cartomante</rs> fece scegliere le carte alla <rs ref="#massaia">massaia</rs> e gliele stese
                  davanti. La <rs ref="#massaia">massaia</rs> stessa vi era rappresentata da una fanciulla in gonna rossa,
                  seduta sotto un albero e sopra a un cartiglio con la leggenda: AMANTE. Intorno a
                  lei, AMANTE, le carte scoperte rivelarono: un’altra fanciulla in gonna rossa ma in
                  piedi questa, con un cesto infilato al braccio e sotto i piedi scritto LA DONNA DI
                  SERVIZIO; un giovanotto in livrea grigia e panciotto pur esso rosso che si
                  annunciava come DOMESTICO; una facciata di palazzo con balcone azzurro e muri
                  color di rosa a rappresentare la CASA e infine una camera con tendaggi verdi alla
                  finestra e un tavolino rotondo che era la STANZA.</p>

               <p>“Il tuo avvenire,” sentenziò l’uomo, “è nella casa. La tua casa prospererà, benché
                  tu sia per avere noie con la servitù. Forse licenzierai la serva e prenderai un
                  cameriere, il che sta a dimostrare il benessere sempre crescente della tua
                  situazione. Situazione da te creata e voluta.”</p>

               <p>“Un accidente!” disse la <rs ref="#massaia">massaia</rs> con poca eleganza.</p>

               <p>“L’amore,” sussurrò <rs ref="#Catamantalède">Dama Catamantalède</rs>, “dicci qualche cosa dell’amore.”</p>

               <p>“Già, l’amore. Guarda un po’ se c’è un uomo nella mia vita. Ma che non sia il
                  cameriere, se possibile.”</p>

               <p>“Ohi ohi,” gemé il <rs ref="#cartomante">cartomante</rs> dopo aver steso di nuovo le carte, “ohi ohi. C’è un
                  uomo, sì. Ma che veggio? Quest’uomo è a lutto.” (La <rs ref="#massaia">massaia</rs> notò che anche
                  quell’uomo a lutto tra cipressi e tombe aveva il panciotto rosso, come il
                  domestico di poco fa.) “Quest’uomo è il VEDOVO” (infatti così stava scritto sul
                  margine del cartoncino) “e presso a lui sta la FEDELTÀ” (un cane setter accanto a
                  un cappello a cilindro e a una tenda) “e presso alla fedeltà, con cui quest’uomo
                  ti veglia, ecco te malata. Ohimè ohimè. Non proseguiamo, sento che è meglio.”</p>

               <p>“Anzi,” ordina la <rs ref="#massaia">massaia</rs> che comincia a eccitarsi.</p>

               <p>“Vai avanti.”</p>

               <p>“Ubbidisco. Ecco qui. Ti vedi? Sei a letto e il <rs ref="#dottore">dottore</rs> ti tiene il polso.”</p>

               <p>“Che bella coperta viola mi hanno messo,” esclama contenta la <rs ref="#massaia">massaia</rs>. “E il
                  <rs ref="#dottore">dottore</rs> pare non avere più alcuna speranza.”</p>

               <p>“Non ti scoraggiare, sventurata cliente. Vediamo ancora una carta. Quel vedovo
                  forse precorre gli eventi, forse il tuo male non è definitivo.” E con cautela
                  l’indovino estraeva una nuova immagine dal mazzo. “Ecco,” si rallegrò, “lo
                  sentivo. Ecco la CONVERSAZIONE e i DELIRANTI. ECCO te risanata nel tuo salotto a
                  ricevere gli amici, ecco i tuoi servi che nel cortile ballano e si rallegrano
                  della tua guarigione bevendo il tuo vino che li ubriaca e dunque li fa
                  delirare.”</p>

               <p>La <rs ref="#massaia">massaia</rs> si era alzata, le labbra strette: “Fammene tirare un’ultima a me,”
                  disse; “se è quella che voglio, questa borsa di zecchini è tua”.</p>

               <p>Il <rs ref="#cartomante">cartomante</rs> porse il mazzo aperto a ventaglio e la <rs ref="#massaia">massaia</rs> estrasse la sua
                  sorte.</p>

               <p>Era una bara poggiata su due sedie da cucina: una torcia la illuminava spandendo
                  fumo bianco e fuoco. Sopra vi erano scritti tre numeri: 13, 37, 90 e sotto
                  MORTE.</p>

               <p>La <rs ref="#massaia">massaia</rs> la guardò a lungo poi la mise sul tavolo accanto alla borsa e uscì.
                  L’indovino rimase davanti a quella carta e a quella borsa senza osare
                  toccarle.</p>

               <p>Appena fuori, una strana fretta aveva preso la <rs ref="#massaia">massaia</rs>, una necessità di muoversi,
                  correre, agire; non poteva più aspettare; così forse avrebbe vibrato se avesse
                  dovuto andare a un appuntamento d’amore. Ma la <rs ref="#massaia">massaia</rs> non poté fare il paragone
                  perché non era mai stata a un appuntamento d’amore. Certo per la prima volta
                  provava quello spasimo frenetico intorno ai lombi, le mani le tremavano, un sudore
                  denso e ghiacciato le bagnava le ascelle e i polsi. <rs ref="#Catamantalède">Dama Catamantalède</rs> vedeva quel
                  contorcersi dell’anima di lei e credeva fosse di paura, la esortava a non credere
                  al <rs ref="#cartomante">cartomante</rs>, oggi non era in vena, tu sei un tipo difficile. Allora la <rs ref="#massaia">massaia</rs>
                  la pregò di lasciarla sola ma glielo disse con voce così roca che l’altra pensò
                  davvero avesse un appuntamento d’amore e si mise a guardarla a occhi
                  spalancati.</p>

               <p>(La <rs ref="#massaia">massaia</rs> aveva ormai più di quarant’anni, ma non era invecchiata; era soltanto
                  scolorita. Un fiore secco pareva; a poter far scorrere in lei qualche goccio di
                  clorofilla avrebbe ripreso la vita al primo sboccio, appunto da quando, senza
                  pietà, l’avevano staccata e chiusa tra le pagine del libro della sua propria
                  vita.)</p>

               <p>La <rs ref="#massaia">massaia</rs> capì il pensiero dell’amica e le spiegò, sempre con quella voce opaca
                  per lo spasimo che non poteva più contenere benché immaginasse che era vergognoso
                  mostrarlo: “Non è questo. Lasciami. Voglio andare a cercarmi una tomba”.</p>

               <p>“Ritorna in te,” si mise a gridarle sul volto <rs ref="#Catamantalède">Dama Catamantalède</rs>, e: “Pensa alla
                  tua famiglia”.</p>

               <p>“Ci penserò. Farò fare un mausoleo degno della nostra stirpe, certo, e del rango
                  nostro. Ma ora addio.”</p>

               <p>Per la prima volta entrava in un cimitero. Fino al cancello aveva camminato con
                  molta paura sulla nuca, gli occhi a terra, i gomiti stretti ai fianchi rattratta,
                  sperando di non vedere o sfiorare parte alcuna del panorama funebre. Intanto
                  ricapitolava che cosa stimasse funebre: i cancelli di ferro battuto, i vasi di
                  vetro azzurri e rossi riempiti a metà di acqua fetida, il fischio del treno fermo
                  in aperta campagna, di notte, e il sudore delle chiese quando c’è scirocco. Non
                  funebri sono la tomba tra l’erba giovane, la lapide senza ritratti; non funebre è
                  il morto riposto con innocenza ad aspettare il suo tempo, come il lievito nella
                  madia. Putredine addirittura è il funerale di questa o quella classe, categorie,
                  gare, meschini residui di grandi misteri, il fare quello che si può a confronto di
                  riti altissimi e disinteressati dove la famiglia dovrebbe scomparire e il decoro
                  umano consistere nell’annullarsi e tacere. Questa roba alla quale andava incontro
                  appunto per il cosiddetto decoro della sua famiglia, non toccarla né con gli occhi
                  né con le mani, mai.</p>

               <p>Ed ecco che appena entrata nel monumentale cimitero, s’accorse di essere in un
                  luogo della città, simile al quartiere dove sorgono le grandi caserme d’impiegati,
                  una burocrazia e un affastellarsi all’in giù invece che all’in su; rioni di
                  cattivo gusto e presuntuosi; ogni morto si crede qualcuno, anzi ogni morto si
                  crede più e meglio morto del vicino. E sono morti a caso, e quanti scappellotti
                  per farli morire, quante spinte, quante raccomandazioni, quante preghiere a Dio
                  perché chiuda un occhio e li lasci passare anche se non lo meritano. Arrivati a
                  una certa età, quale vergogna per tutto il parentado se non si prende questo
                  diploma di creatura umana, se non si riesce a trapassare.</p>

               <p>Un attimo rivide il Camposanto immaginato nella sua infanzia pieno di immagini
                  disoccupate e umide, quale seduta sulla sua colonna spezzata, quale altra a
                  pulirsi la lapide che i fantasmi volanti a mezza aria le avevano sporcato di
                  fosforescenti detriti. E sempre un re faceva giocare con la sua corona d’oro
                  bambini tanto poveri che non avevano neppure un po’ di scheletro con cui fare
                  rumore e divertirsi, e madri eternamente meste fluttuavano sfiorando il volto dei
                  visitatori con le punte delle ricadenti ali.</p>

               <p>Finalmente la <rs ref="#massaia">massaia</rs> sorride, dopo tanto tempo: e almeno su se stessa, autorità
                  civili e militari consenzienti, lasciatela un poco divertire.</p>

               <p>Dopo molto camminare e tornare spesso sui propri passi, finalmente, salita in cima
                  a una piccola collina che era il ritrovo elegante dei morti di lusso, tra urne di
                  porfido e festoni di mirto, scorse ai propri piedi un verde prato. Il prato era
                  seminato di croci di ferro, di poche lastre di marmo, qua e là cespugli di rose di
                  campo, piantine di sempreverde, pozze di acqua celeste dove qualche passero
                  beveva, nessun uomo o donna a lacrimare. Sopra gli stava un cielo senza
                  appannature, in fondo monti di color lilla che con la loro ombra lo facevano
                  gradevole e fresco.</p>

               <p>La donna guardò con devozione; riconosceva quivi il proprio luogo, per qualche
                  minuto non pensò più al decoro familiare e alla necessità della cappella. Sarebbe
                  bello stare nel prato con una croce di ruggine sul cuore: rosolacci ortica o
                  grano, indifferentemente, come Dio affida il seme ai venti, ti germogliano dal
                  volto. Rise ancora: oramai i pensieri facili, come questo, o gli inetti, come
                  quello della laidezza della morte ammobiliata, la spingevano allo scherno di se
                  medesima appena li formulava.</p>

               <p>Perduta la capacità di creare pensieri nuovi, le rimaneva tuttavia la facoltà di
                  distinguere i frusti, donde la sua stanchezza e delusione. La morte non è né qua
                  né là: il nostro stesso corpo è l’unica bara, il resto non è che attributo umano
                  per chi rimane.</p>

               <p>Quel prato è bello, rotondo: la <rs ref="#massaia">massaia</rs> si mise a scendere la scala fiorita che in
                  lenti giri vi conduceva. Giunta al basso si accorse che nel centro del prato già
                  deserto stava raccolto e si moveva a groviglio un gruppo. Erano un uomo tanto
                  grasso che si poteva credere fossero tre persone strettamente abbracciate, seduto
                  a terra, da cui si staccavano correndo e cui correndo tornavano pezzi di tutta
                  quella carne in sembianza di bambini.</p>

               <p>Più la <rs ref="#massaia">massaia</rs> s’avvicinava più un sospetto pesante le premeva le tempie. Contò i
                  bambini: dieci. “Forse mi sono sbagliata, sono sempre i medesimi che vanno e
                  vengono. Sono dieci anni che se ne è andata. Oh...” Un bambino correndo le era
                  venuto a sbattere tra le gambe, doveva avere otto anni e con raccapriccio ella
                  riconobbe in lui il volto guerresco della ragazza fuggita. Il bambino urtò contro
                  le ginocchia della <rs ref="#massaia">massaia</rs> e cadde in terra, poi, dopo aver fissato lei in volto,
                  aveva gridato verso il gruppo, che ora stava immobile:</p>

               <p>“Eccola è venuta!”.</p>

               <p>Tutti i bambini le corsero allora intorno e lasciarono scoperto l’uomo
                  grassissimo. Ella vide che era l’amato e si sentì impallidire.</p>

               <p>L’<rs ref="#giovaneBruno">uomo grasso</rs> cominciò a sogghignare, senza muoversi. Prendeva con i fianchi lo
                  spazio tra due tombe, i piedi erano così grandi che superavano le croci e il volto
                  tanto largo che la donna per riconoscerlo doveva percorrerlo a tratti e cercare di
                  riavvicinare gli occhi al naso, la bocca al mento.</p>

               <p>“Bene arrivata, mia <rs ref="#dama">dama</rs>,” s’inchinò l’uomo.</p>

               <p>Da <rs ref="#bambina">bambina</rs> la <rs ref="#massaia">massaia</rs> aveva trovato quattro versi:</p>

               <p>Dio,</p>

               <p>andiamo tu e io per mano</p>

               <p>in una tua pianura.</p>

               <p>Là giudicami.</p>

               <p>Disse:</p>

               <p>“Non bisogna sedersi sui morti. Sembra che debbano soffrire”.</p>

               <p>Un’ira vasta scosse il volto dell’uomo. Mostrò i bambini:</p>

               <p>“E i miei figli ci corrono, sopra. Non l’aveva per caso già pensato anche lei, da
                  <rs ref="#bambina">bambina</rs>, che i morti ci portano sulla faccia, che i vivi sono i parassiti dei
                  morti?”.</p>

               <p>(Allora la <rs ref="#massaia">massaia</rs> era stata una creatura vera e poteva conoscere gli aspetti
                  integri dei fenomeni, non ora; ora si è data al rispetto e alla divagazione.)
                  Cambiò discorso:</p>

               <p>“Questi bambini sono suoi? Tutti?”.</p>

               <p>Il volto dell’uomo diventava sempre più crudele.</p>

               <p>“Tutti, ma tutti per metà. E quella metà che avrebbe dovuto metterci lei, ce l’ha
                  messa quest’altra invece. La conosce?”</p>

               <p>Frugava con una mano dietro di sé, le scaraventò ai piedi la ragazza fuggita dieci
                  anni sono.</p>

               <p>“Cara,” le gridò di slancio la <rs ref="#massaia">massaia</rs> chinandosi ad abbracciarla, ma subito sentì
                  che l’altra la odiava profondamente. Era ridotta una catasta di ossa dove si
                  agguattavano gli occhi spaventati, grossi. Portava al seno due lattanti.</p>

               <p>“A due per volta li fa,” sghignazzò ancora l’uomo.</p>

               <p>La <rs ref="#massaia">massaia</rs> contò i bambini.</p>

               <p>“Quanti. Quanti nomi. Come si chiamano?”</p>

               <p>“Come te,” rispose la <rs ref="#madre">madre</rs>. “Tutti come te. Sono dodici. Così ha voluto.”</p>

               <p>“Tutti? E come fanno a capire quando ne chiamate uno o l’altro?”</p>

               <p>“Non capiscono,” ruggì il <rs ref="#padre">padre</rs>, “non vengono affatto o vengono tutti insieme. Per
                  quello che ci servono, a noi! Sono lembi tuoi, materia che tu hai disprezzato. La
                  tua parte di vita, e non sapevi neppure di avercela data in consegna. Te l’abbiamo
                  raccolta noi, te la portiamo in mostra a vedere se per la morte ti può giovare, o
                  se preferisci continuare a farne a meno. Scegli, accòmodati. Mancia prego,” e
                  stese la mano.</p>

               <p>“Io,” si rivolse la <rs ref="#massaia">massaia</rs> alla <rs ref="#madre">madre</rs>, “io non avrei mai fatto figli per le
                  ragioni finali di un’altra.”</p>

               <p>“Si è visto,” sibilò l’uomo. La <rs ref="#madre">madre</rs> all’improvviso s’era messa a piangere.
                  Voltata la fronte contro terra, posati sul prato i lattanti, piangeva. Tanto
                  scarna s’era ridotta che, come prima la schiena dell’uomo la copriva interamente,
                  così ora raccolta su poca zolla sembrava piccolissima e remota, una persona in
                  fondo a un panorama che si disfa. L’uomo parve sciogliersi a quel pianto. Allungò
                  un braccio e le mise la mano sul capo. Anche la <rs ref="#massaia">massaia</rs> fece lo stesso gesto: le
                  loro mani erano vicine tra i capelli di lei ma non si toccarono.</p>

               <p>“Anima preziosa, distrutta,” cominciò piano il marito, “sei stanca? Non piangere.
                  Che è doloroso, tanto, lo sapevi anche prima, l’hai sempre saputo. Ma tu non hai
                  perso, chi ha perso, vedi? siamo noi,” e con la mano libera indicava sé e la
                  <rs ref="#massaia">massaia</rs>. Ma a chi li indicava? La <rs ref="#massaia">massaia</rs> guardò in alto nel cielo e le parve
                  veder roteare una luce fondissima.</p>

               <p>“Il cielo non è mai vuoto,” pensò senza esserne consolata. Poi rivolgendosi alla
                  donna piangente:</p>

               <p>“Perché sei fuggita da me?”. Allo scatto dell’altra si riprese: “No, no, lo so,
                  non dir niente. Ora, vedi, sto parlando a caso. Bisogna perdonarmi, in tanti anni
                  ho perduta la pratica del parlare necessario”.</p>

               <p>“Sono io,” digrignò tra i denti l’uomo grasso alzandosi finalmente in piedi e
                  sollevando con sé la moglie e i lattanti, “sono io che devo domandarti ora perché
                  tu non sei fuggita?” Era tanto vasto e molle che tutto il ventre e il petto e le
                  braccia gli tremavano mentre parlava e dove era stato seduto il suolo si era
                  affossato. La <rs ref="#massaia">massaia</rs> provava un lungo schifo, fece uno sforzo per aprire i denti
                  e rispondere:</p>

               <p>“Perché,” disse, “non ne avevo bisogno, per amarti”.</p>

               <p>Allora l’uomo le dette uno schiaffo. Così forte che ella barcollò; poi un altro e
                  un altro. Picchiò troppo duro perché ella sentisse dolore, subito tramortita, e
                  non si accorse che quello con la stessa violenza dopo lei sbatteva a terra i
                  bambini e calpestava la moglie se la moglie cercava di difendere le sue creature e
                  alla fine buttatosi in ginocchio presso una tomba batteva il capo sulla croce di
                  ferro, sugli spigoli di marmo, senza che le implorazioni della moglie riuscissero
                  a fermarlo. La <rs ref="#massaia">massaia</rs> si mosse a stento, gli si trascinò vicina, gli mise una
                  mano sulla caviglia e lo chiamò per nome. Era la prima volta, e nessuno le aveva
                  mai detto quel nome. A quel nome l’uomo si fermava, con il capo grondante sudore e
                  sangue ancora poggiato alla punta della croce tetro rispondeva:</p>

               <p>“Fui”.</p>

               <p>“Fummo,” pianse finalmente la <rs ref="#massaia">massaia</rs>.</p>

               <p>Ed ecco la voce della moglie:</p>

               <p>“Basta! Ora basta. Via, via basta. Non voglio. Non voglio più. No no! E io? Io per
                  colpa vostra ho ancora da essere, e voi state a fare le patetiche
                  rappresentazioni. A casa, tutti a casa, carne vecchia e carne giovane da
                  catalogare. Dovrò essere io con il mio corpo a darvi una direzione, sublimi
                  impotenti della vita?” Li guardava con disprezzo e correva da un bambino al
                  marito, dal marito alla <rs ref="#massaia">massaia</rs> cercando di rialzarli di riunirli. “Sòffiati il
                  naso,” diceva all’uomo; e alla donna raccattandole il cappello: “Pèttinati. A casa
                  a casa la rappresentazione è finita,” esclamava poi ogni tanto radunando i bambini
                  che tornavano sempre a guardare il padre e la <rs ref="#massaia">massaia</rs>. “A casa se Dio vuole siamo
                  alla fine.” Li spingeva traverso il prato all’uscita, il marito la seguiva umile,
                  la <rs ref="#massaia">massaia</rs> gelosa.</p>

               <p>Uscirono e presero il tranvai. La <rs ref="#massaia">massaia</rs> pagò per tutti e la <rs ref="#madre">madre</rs> sedette
                  nell’unico posto libero con i lattanti in grembo, intorno le si ammucchiarono gli
                  altri bambini e presero a piagnucolare: “Groncioli, groncioli”. La madre tirò
                  fuori da una sua sacca che aveva a tracolla croste di pane vecchio e le distribuì
                  tra i figli; anche lei si mise a rosicchiarne una, infiorata di muffa. La gente
                  guardava, la <rs ref="#massaia">massaia</rs> si vergognava, l’uomo sulla piattaforma fumava. All’imbocco
                  di una strada squallida, la madre, la straordinaria prole e la <rs ref="#massaia">massaia</rs> scesero,
                  poi si voltarono per aspettare l’uomo ma il tranvai si era già rimesso a correre e
                  se lo portava via disfatto, dietro il fumo che gli usciva sempre più denso dalla
                  bocca.</p>

               <p>Le donne, tenendo tra loro i bambini, percorsero la strada entrarono in un
                  casamento popolare, in lunga fila salirono al quinto piano. Appena aperta la porta
                  dell’appartamento i bambini si precipitarono dentro, uno sull’altro e, prima che
                  le signore fossero nell’ingresso, erano già tutti spariti, ognuno al proprio
                  gioco. La padrona di casa andò rapida per il corridoio e giunta a un grande baule
                  vi depose i lattanti.</p>

               <p>“È la loro culla. Siamo poveri davvero.”</p>

               <p>In fondo al baule su una coperta sporca e intorno ai piccini erano molliche di
                  pane, quel pane che la madre fin da ragazza masticava, e bucce e croste di muro
                  cadute dal soffitto e relitti di mobili che gli altri bambini giocando vi
                  buttavano. La madre trascinò via la <rs ref="#massaia">massaia</rs>, la chiuse con sé in cucina.</p>

               <p>“Sì,” disse in un bisbiglio, “è il tuo. Mio marito non so come e dove se l’è
                  procurato, e ha voluto che tutti i nostri, i ‘nostri’? i ‘vostri’ bambini
                  crescessero là dentro. Quando tu sarai morta ci farà l’altare e io, io stessa
                  troverò giusto che ci sia, con le mie proprie mani lo comporrò per lui.”</p>

               <p>“Ma io potrei morire dopo forse.”</p>

               <p>“No. Perché tu non hai nessun altare da costruire e hai finito di distruggere
                  quello che in te portavi, per te stessa. Averci rivisti, me e lui, ti servirà per
                  pochi giorni. Lui stesso, se io non esistessi, sarebbe già andato. I bambini sono
                  stati tentativi inutili, anzi un insulto. Lo sente, lo sa. Si è nascosto in se
                  stesso, sta seduto sulle proprie aspirazioni, ha fatto di se medesimo a se stesso
                  e alla famiglia un monumento commemorativo: per tante pretese ora è alla gogna nel
                  suo stesso corpo. Tu almeno hai avuto il coraggio di rinunciare a tutto, anche
                  agli esperimenti, non ti sei illusa negli altri, tutta ti sei perduta e lo sai,
                  fino nelle più remote memorie; te ne è rimasto il decoro dell’atteggiamento
                  fisico. Quanto puoi essere bella ancora a questa età.”</p>

               <p>“Quando uscii da là,” e si avviò alla porta, “ero quella di oggi, per sempre;
                  imbalsamata, dentro.”</p>

               <p>“Vai? Ti sei voluta appena accertare della tua opera?”</p>

               <p>“Visto che è l’ultima volta, lascia che lo aspetti per salutarlo.”</p>

               <p>“Tornerà quando pensa che è tempo di fare altri figli. Allora torna. E prima e
                  dopo guarda al baule come a un grembo supremo, all’unico. Maledetta tu sia.”</p>

               <p>“Amen.”</p>

               <p>Era dunque arrivato anche ora quel momento in cui il derelitto equilibrio della
                  <rs ref="#massaia">massaia</rs> doveva prendere sulle spalle l’eccezionale suo o degli altri e
                  sorreggerlo. Cambiò voce, cambiò aspetto, si fece tutta nuova e necessaria per
                  spingere l’altra al senso comune.</p>

               <p>“E perché non lo bruci? Non te ne disfai? Mentre lui è fuori.”</p>

               <p>La donna la guardò a bocca spalancata a occhi fissi:</p>

               <p>“Con questo coraggio, non hai saputo che invecchiare, come una qualunque?”
                  balbettò.</p>

               <p>La <rs ref="#massaia">massaia</rs> scosse le spalle.</p>

               <p>“Distraiti un momento dall’intelligenza e aprimi la porta.”</p>

               <p>L’altra ubbidì; ella andò al baule, ne tolse i lattanti, le coperte, fece una
                  cuccia in un angolo tranquillo e ve li accomodò, tornò a guardare il cassone.
                  Neanche con un martello e con le tenaglie avrebbe avuto la forza di farlo a pezzi.
                  La moglie vicino a lei tremava e continuava a dire no no che non l’avrebbe mai
                  aiutata, benché l’altra non glielo avesse chiesto. La <rs ref="#massaia">massaia</rs> a uno a uno andò a
                  scovare i bambini nelle loro tane, poiché neanche loro avevano il coraggio di
                  avvicinarsi, anzi qualche voce maligna le gridava: “Se torna t’impicca” oppure,
                  con l’intonazione paterna: “Ti empirai di cimici, bella <rs ref="#dama">dama</rs>” e com’ella si
                  avvicinava le piovevano calcinacci in testa, frutta marcia sulle spalle, perfino
                  una scarpa infangata la colpì sulle mani; tuttavia seppe stanarli. Riuniti intorno
                  al baule ora stavano attenti a ogni suo ordine. “Portiamolo sulle scale.” Era
                  grande, alto per i bambini, rivestito di cuoio, con molte cinghie e bulloni e
                  traverse di ferro, pesante. La <rs ref="#massaia">massaia</rs> lo trascinava, i bambini con le teste e le
                  mani spingevano. Dove passavano, i bulloni stridendo scalfivano il pavimento. La
                  <rs ref="#madre">madre</rs> gemeva, con le dita nelle orecchie. Sul pianerottolo la <rs ref="#massaia">massaia</rs> ordinò: “Uno
                  di voi vada giù, e guardi che nessuno traversi l’atrio. Dite che l’ultimo piano
                  sta per crollare”. Il ragazzetto più grande si staccò dal gruppo e corse via. Gli
                  altri rimasero a faticare intorno alla cassa, vi scivolavano sotto cercando di
                  alzarla sul dorso, arrampicati sulla ringhiera la tiravano per le cinghie; una
                  bambina arrivò con un coltello e si mise a tagliuzzarne il cuoio, un’altra con una
                  candela accesa aspettava che un angolo prendesse fuoco. Finalmente riuscirono ad
                  alzarlo e tenerlo un attimo in bilico sulla ringhiera, e subito con un urlo di
                  tutti loro che stavano per esserne trascinati, precipitò. Vi fu un rimbombo che
                  ancora echeggiava quando dal basso salì una vocina fessa: “È arrivato”. La <rs ref="#massaia">massaia</rs>
                  si asciugò il sudore sugli occhi e si sporse a guardare. Sembrava intatto. Al
                  rimbombo seguì il fracasso di tutte le porte che si aprivano per le scale, della
                  gente che correva impazzata gridando: “Bombardano!”, dei bambini che con urla di
                  gioia, chi con le forbici, chi con un trivello o con il coltellaccio di cucina, o
                  con le tenaglie, i fiammiferi, una sporta, si precipitavano a mettere a ferro e a
                  fuoco quell’abitazione nefasta. Raggiuntala, come formiche affamate ognuno si
                  accaniva su un pezzo e facevano a brandelli il cuoio, con pazienza lo tagliavano
                  lo trivellavano lo piegavano e bruciacchiavano finché un pezzo gliene restava tra
                  le mani; così per i bulloni, le serrature, le spranghe di ferro che contorte dal
                  colpo si poterono districare facilmente. Una bambina raccoglieva i rimasugli, e li
                  riponeva nel cesto che aveva portato apposta, come per andare alla spesa.</p>

               <p>Tornarono a casa carichi ognuno di pezzi di legno e cuoio, cattivi e prodi:
                  sapevano di avere compiuta un’opera ingiusta ma coraggiosa. Consegnarono tutto
                  alla <rs ref="#massaia">massaia</rs>. La <rs ref="#madre">madre</rs> non volle toccare nemmeno un chiodo. La <rs ref="#massaia">massaia</rs> si chiuse
                  in cucina per bruciare i relitti a uno a uno sul fornello a petrolio; mise nella
                  borsa i bulloni e le serrature che non aveva potuto distruggere, e uscì senza
                  salutare i bambini che già erano di nuovo scomparsi nei loro ripostigli, né la
                  <rs ref="#madre">madre</rs> che stava, il volto contro la parete, accucciata nel luogo ove prima era il
                  baule, ululando piano. Non un momento pensò all’uomo amato.</p>

               <p>E fu il primo giorno che camminò a suo modo per le vie della città. Se ne sentiva
                  tra leggera e distratta le sembrava di non ricordare per quale commissione fosse
                  uscita. Ogni tanto gettava dietro sé un chiodo.</p>

               <p>Ognuno di noi ha camminato almeno un giorno per le vie logoratissime della propria
                  città, del proprio quartiere, vedendole all’improvviso con altro animo: la
                  fanciulla in veste di trasparenza e di attesa, l’amante di assenso, l’uomo di
                  compimento. Ognuno dunque potrebbe mettere in cuore alla <rs ref="#massaia">massaia</rs> la sensazione che
                  più gli piace e così figurarsi che con quella per esse si movesse. Ma la <rs ref="#massaia">massaia</rs>
                  non vedeva niente, non provava niente, il che è molto più difficile a
                  immaginare.</p>

               <p>Non aveva perduto il senso dei rapporti, bensì quello del modo e del tempo dei
                  rapporti. Comprò dei fiori e li portava con impegno.</p>

               <p>“Per chi sono, bellezza?”</p>

               <p>“Per la tomba di Ofelia,” risponde in lacrime.</p>

               <p>Più oltre entrò da un droghiere e si fece dare quattro soldi di blu di cobalto.
                  Per la barba del suo <rs ref="#marito">signore e padrone</rs>. “Non è velenoso?” s’informa.</p>

               <p>Di nuovo nella via, fu urtata da un omaccione peloso: “O nonna, che braccia lunghe
                  hai!” esclama subito toccando le spalle di colui che spalanca la bocca
                  esterrefatto. “Che denti grandi hai, nonna,” ed è impaziente di essere
                  sgranocchiata; ma l’uomo le dà una spinta e si mette a scappare.</p>

               <p>Se la strada per casa sua fosse più lunga la <rs ref="#massaia">massaia</rs> certo incontrerebbe così
                  tutti coloro che, con la sua stessa pazzia di oggi, le avevano dato qualche aiuto
                  quando se ne stava diruta nel baule.</p>

               <p>Oggi lei dietro i loro fantasmi gira la città che per incanto ha muri che si
                  possono traversare e fiumi che non bagnano, e uomini cui è noto il linguaggio
                  degli animali.</p>

               <p>La città solita viveva nelle emanazioni di questa, sensibile ma non costruita,
                  reale ma arbitraria, e neanche il volto dell’uomo bruno che stando tra
                  l’immaginazione e il ricordo aveva sin qui costantemente guidato la <rs ref="#massaia">massaia</rs>
                  sembrava ormai necessario. Non una sola volta ella si ritrasse in sé per volgergli
                  lo sguardo e mormorare:</p>

               <p>“Caro, caro”.</p>

               <p>“Cara, carissima,” fu invece il <rs ref="#marito">marito</rs> preoccupato a dirlo a lei quando,
                  finalmente, la vide rientrare a occhi chiusi, con il diafano volto tinto di un
                  colore di viola, le mani pendule. Appena il <rs ref="#marito">marito</rs> la chiamò e la ebbe toccata si
                  vide dentro di lei rapido il pensiero ricomporsi e riaprirle le palpebre,
                  riagganciarle con uncini di ferro le mani ai polsi, premerle nel torace una
                  piastrina per cui con la usata voce rispose:</p>

               <p>“Sono stata al cimitero a scegliere il luogo della nostra tomba”.</p>

               <p>“Mulier providentialis!” e le baciava le mani.</p>

               <p>“Domani parlerò con l’architetto.”</p>

               <p>“Encomiabile, encomiabilissima.”</p>

               <p>“Poi con il tipografo, per la carta a lutto.”</p>

               <p>“Previdente, previdentissima!”</p>

               <p>“Prego, preghissimo,” stava per scoppiare lei ma:</p>

               <p>“<rs ref="#marito">Signore</rs>,” era il cameriere, “il falegname domanda se ha altri ordini da
                  dargli”.</p>

               <p>“Certo, certissimo,” disse ella invece, “che venga a prendermi le misure, e al
                  <rs ref="#marito">signore</rs>, se vuole, per approntarci le bare. In tempo di guerra è bene avere in
                  casa il fabbisogno.”</p>

               <p>“Saggia, saggissima,” approvava il <rs ref="#marito">marito</rs>, ma, con le mani dietro la schiena,
                  faceva scongiuri.</p>

               <p>Dati gli ordini per tutte queste cose, tra il viavai dei sarti che venivano a
                  provare le livree nere per il servidorame, dei tappezzieri che addobbavano la
                  camera ardente, degli architetti che proponevano marmi ognora più costosi per la
                  costruenda cappella, dei poeti chiamati a gara per dettare le epigrafi, la <rs ref="#massaia">massaia</rs>
                  finalmente sedette in un pago e vanitoso riposo, lieta di sentirsi l’ingranaggio
                  centrale di quella meccanica in movimento. Mentre sta lì ferma la sua casa le si
                  apre a raggi intorno, le pareti come quinte scorrono indietro, gli usci si
                  spalancano, i cassetti si schiudono ed ella può vedere distese lucide di
                  pavimenti, pile di biancheria in ordine perfetto, vivande che cuociono
                  sprigionando odori stabiliti, donne che nei laboratori tutte a un tempo tirano il
                  filo sui punti, e perfino, negli animi dei suoi amministrati legge la speranza di
                  poter una volta fare a rovescio per accertarsi di essere creature umane.</p>

               <p>Ma tanta perfezione, per cui aveva dato la vita, ormai non la interessava più.
                  Nulla ormai la interessava. Si sentiva sempre più distratta e leggiera e senza più
                  attesa, che è il peso e lo scopo supremo della vita. A tratti le veniva fatto di
                  pensare che così doveva sentirsi Gesù alto in croce, intento tutto al peso del suo
                  corpo che lo trascinava verso terra, quel corpo che ha sempre dimenticato per
                  l’anima altrui, e ora si vendica e lo preme e dalla sua sola materia gli schianta
                  il cuore. “Sacrilega,” si diceva però subito, “osi paragonare le tue alle
                  sensazioni del Dio?” e si umiliava, pur sapendo di non avvicinarsi a Lui per
                  orgoglio ma per speranza, per conforto, per ringraziamento di averci insegnato a
                  sopportare la nostra propria distruzione in suffragio degli altri.</p>

               <p>Passarono così mesi d’inestinguibile languore per la <rs ref="#massaia">massaia</rs> e nessuno in quel
                  periodo ebbe bisogno di lei.</p>

               <p>Pace e guerra si alternavano monotone; ella era monotona nelle sue virtù preclare,
                  gli altri monotoni nei loro vizi. I camerieri avevano imparato il modo di piacere
                  alla <rs ref="#signora">signora</rs>; le cameriere, esseri deboli di nascita, le si erano addirittura
                  affezionate; <rs ref="#maggiordomo">Araceli</rs> era diventato un automa che bisognava lucidare due volte alla
                  settimana come l’argenteria; e gli sguatteri, i giardinieri ecc. si astenevano
                  ormai dai furti essendosi accorti di riuscire a rubare solo quanto la padrona
                  medesima aveva prima disposto fosse loro messo a portata di mano, perché potessero
                  avere un’illusione di libero arbitrio e indipendenza.</p>

               <p>A gennaio annunciarono alla <rs ref="#massaia">massaia</rs> che la cappella era pronta. Di colpo si tirò
                  su dal canto del fuoco e tornata perentoria nella voce e nei movimenti,
                  spingendosi avanti l’architetto come un prigioniero stanco, si fece condurre al
                  Camposanto.</p>

               <p>La cappella era di marmo verde e di rame, con i pinnacoli a squame dorate contro
                  il cielo color di viola. Ma alla <rs ref="#massaia">massaia</rs> non erano più consentiti gli appagamenti
                  estetici, a lei spettava ora soppesare le lastre di malachite che non fossero
                  fogli d’impiallacciatura sulle pareti, accertarsi della qualità della calce,
                  appoggiare la guancia ai muri per stabilirne l’umidità, misurare l’ampiezza e la
                  profondità dell’urna, scendere nella cripta, stendersi nei loculi.</p>

               <p>“Va bene tutto,” sentenziò alla fine, “fuorché questo ricciolo di pietra. Un po’
                  stretto di curva. Rifammelo fare con più abbandono, architetto, con più
                  stile.”</p>

               <p>“Quanto sei scema,” pensò l’architetto mentre le prometteva ubbidienza.</p>

               <p>La <rs ref="#massaia">massaia</rs> lesse il pensiero dell’architetto e sorrise al colmo della
                  soddisfazione. Questo era davvero il più alto plauso che potesse lusingarla,
                  spontaneo, venuto da quella razza libera che le aveva dato origine e ch’ella aveva
                  abbandonato con tanta lacerazione. Rivide un momento il tempo in cui lei stessa da
                  quel paese selvaggio guardando il panorama dove ora si trova aveva pensato di
                  ognuno dei suoi abitanti: “Quanto sei scemo!” e le pareva allora un paese così
                  lontano, irraggiungibile, non avrebbe mai creduto di potervi entrare. Che cosa
                  aspettare di più dalla vita? A casa ella descrisse ai suoi vecchi con esattezza e
                  abbondanza il nuovo immobile familiare, per concludere:</p>

               <p>“Il primo giorno di bel tempo, ché non prendiate un malanno, vi porterò a
                  vederlo”.</p>

               <p>Ma prima del giorno di bel tempo per i congiunti, venne per lei l’ultimo
                  giorno.</p>

               <p>Una settimana avanti la <rs ref="#massaia">massaia</rs> aveva trovato, riordinando i cassetti del <rs ref="#marito">marito</rs>,
                  un mazzo di chiavi rugginose. Ella conosceva con precisione tutte le chiavi e
                  serrature di casa, pure non riusciva a capire di dove fossero queste. Ne domandò
                  al <rs ref="#marito">marito</rs>.</p>

               <p>Neanche il <rs ref="#marito">marito</rs> riusciva a ricordare. Fece molte supposizioni che si rivelarono
                  alla prova tutte errate e la <rs ref="#moglie">moglie</rs> corrugava le sopracciglia.</p>

               <p>Passò così quel giorno e il giorno dopo, al terzo, a mezzo di una conversazione il
                  <rs ref="#marito">marito</rs> si alzò in piedi gridando: “Che siano delle bare degli avi?”.</p>

               <p>La <rs ref="#massaia">massaia</rs> era subito corsa nella chiesa del parco dove, secondo le passate
                  usanze, si conservavano i vetusti cadaveri e si era data a tentare con quelle
                  chiavi i sarcofaghi di legno dipinto. I sarcofaghi, undici, si aprirono. Rimasero
                  due chiavi differenti dalle altre e differenti tra loro, una più grande e
                  antiquata, l’altra più piccola e moderna. Rimesse sotto gli occhi del <rs ref="#marito">marito</rs>, egli
                  cominciò a piagnucolare che non ricordava proprio di dove fossero, che lo
                  lasciassero in pace, che non le aveva fatte lui, poteva giurarlo, che lo
                  perdonassero. La <rs ref="#moglie">moglie</rs> aspettò a fatica qualche giorno: tanta confusione in casa
                  la stordiva. Al cader della settimana venne a distrarla la visita alla cappella,
                  ma la mattina dopo a colazione, il <rs ref="#marito">marito</rs> trovò le due chiavi sul suo piatto. Il
                  poveretto si mise a tremare e non osava toccarle. Le sopracciglia della <rs ref="#moglie">moglie</rs> si
                  andavano facendo minacciosissime. E a un tratto parlò la vecchia <rs ref="#madre">madre</rs>, in un
                  pigolio acuto:</p>

               <p>“Che cosa sono?” e allungava il collo per vedere. “Che cosa sono, <rs ref="#marito">genero</rs>? Perché
                  hai paura? Fammi vedere, dammi,” e appena le ebbe in mano subito un risolino
                  cattivo corse per le molte rughe del suo volto come un’acqua scintillante per le
                  crepe della terra arsa, e la ravvivò tutta.</p>

               <p>“Ecco la <rs ref="#madre">mamma</rs>,” venne fatto alla <rs ref="#figlia">figlia</rs> di pensare, ma intanto la <rs ref="#madre">vecchia</rs> s’era
                  messa a far cenni proprio verso lei e ad ammiccare mostrando la chiave più
                  piccola:</p>

               <p>“So, so. Ih ih ih. Ma non è il caso di parlarne. Ih ih ih. Cose passate, grazie a
                  Dio,” e rideva sempre più e tutto il volto in quel riso le si accartocciava con
                  uno stridio lieve.</p>

               <p>“Ma io,” balbettò il <rs ref="#marito">genero</rs> guardando con timore alla <rs ref="#moglie">moglie</rs>, “io non c’entro,
                  vero? Io non ne ho colpa. Non potevo saperlo, io.”</p>

               <p>“Sì sì sì,” la <rs ref="#madre">madre</rs> al colmo del divertimento agitava per aria le due chiavi.
                  “baule, <rs ref="#marito">genero</rs>, baule. Soffitta. Soffitta e baule. Ih ih ih.”</p>

               <p>“Non ridere,” disse allora il <rs ref="#padre">padre</rs> togliendole le chiavi e dandole alla <rs ref="#figlia">figlia</rs>.
                  “È stato per amore, cara. Tuo <rs ref="#marito">marito</rs> non ha voluto che il baule nel quale ti sei
                  fatta così ricca e preziosa andasse distrutto. L’ha portato qui e chiuso in un suo
                  luogo. È prova di amore, <rs ref="#bambina">bambina</rs> cara, devi esserne grata.”</p>

               <p>“Sì sì, amore,” ripeteva il <rs ref="#marito">marito</rs> ancora pauroso.</p>

               <p>“Sì sì sì,” ripeteva la <rs ref="#madre">madre</rs> stridendo.</p>

               <p>“Con le bare degli avi,” disse la <rs ref="#massaia">massaia</rs> e si alzò e uscì dalla stanza; già era
                  lontano in cerca di quella soffitta.</p>

               <p>Per qual caso aveva potuto non vederla in tanti anni che perlustrava la casa come
                  la sentinella i bastioni delle carceri? Che padrona era ella dunque?</p>

               <p>Cammina cammina cammina, si sperse in un labirinto di ripostigli e trabocchetti
                  che conosceva male. Ritornò sui propri passi, ricominciò il giro dal sottosuolo al
                  piano piano, dal primo piano al secondo, al terzo, agli abbaini. Era rotta dalla
                  stanchezza pure non ristava dall’aggirarsi e dal tentare con le mani le pareti, i
                  pavimenti, cercando un segreto che le spalancasse davanti la porta invisibile. Ma
                  non era disanimata. E quando deve smettere di scrutare ogni trave del soffitto
                  perché negli occhi gonfi ha trafitture e quando non può più battere ogni
                  centimetro di muro con le mani insanguinate, va ancora avanti a tentoni, sapendo
                  che troverà. Trovò infatti per una caparbietà d’immaginazione che da molti anni
                  non le era più toccata in sorte.</p>

               <p>Era già passata e ripassata per una soffitta che ben conosceva, senza tentare
                  tramezzi, senza cercare tra i mattoni del pavimento: sentiva e non aveva ragione
                  per crederlo, che lì non vi erano botole, eppure non riusciva che a stento ad
                  allontanarsi da quella stanza i cui mobilacci sgangherati, anche in passato,
                  l’attraevano benché non avessero alcun interesse o valore, ma solo comunissimi
                  sportelli scardinati, cassetti rotti, fianchi squarciati e piedi zoppi. Chissà
                  perché la <rs ref="#massaia">massaia</rs> non aveva mai ordinato che fossero tolti e distrutti.</p>

               <p>“Non servono che a fare polvere e ombra.”</p>

               <p>Mentre pensa questo a un tratto si getta con il capo contro un alto armadio, ne
                  sfonda il telaio che le cade addosso in frantumi minuti, dà un calcio alla base e
                  il mobile barcolla, scricchiola in ogni giuntura, un pezzo di cornice si stacca,
                  un battente si apre di schianto la colpisce al petto, le travi con scoppi secchi
                  si schiodano e a una a una precipitano sul fondo che non è più che un mucchio di
                  schegge e detriti finissimi. Dietro quel mucchio una porta con la serratura
                  sforzata.</p>

               <p>La <rs ref="#massaia">massaia</rs> alzò il mento, fece un passo tra i rottami e, poiché era una donna
                  d’ordine, mise la chiave antica nella serratura aperta; a stento con le due mani e
                  tutta la forza ve la girava, a stento sostenne i battenti che di schianto, dando
                  un gemito lungo, si spalancarono.</p>

               <p>Di là c’era uno stambugio vuoto senza finestra, specie di doppio fondo della
                  soffitta, digradante secondo l’ultima sporgenza del tetto. In un angolo,
                  sull’ammattonato coperto di polvere spessa, appariva un gran tratto rettangolare
                  più scuro, e intorno sparse vecchie muffe, orme che s’incrociavano in ogni
                  direzione, stracci di ragnatele, e un grumo di terra donde usciva un filo d’erba
                  canuta. L’erba allungava il braccio sulla polvere in cerca di luce e con
                  innumerevoli dita pelose si aggrappava e arrampicava su ogni scabrosità del suolo
                  sperando trovarvi un po’ di cielo. Un superstite scarno ragno si dondolava,
                  floscia la rosa delle zampe, in fondo al filo della propria tela.</p>

               <p>La <rs ref="#massaia">massaia</rs> fece un passo in quel luogo. Le pareva a un tratto di ricordare dove e
                  quando aveva raccattato la zolla, di vedere il <rs ref="#giovaneBruno">giovane bruno</rs> scassinare la porta e
                  trascinare via il baule, il <rs ref="#marito">marito</rs> venire a trascorrere qui ore di loschi
                  compiacimenti aggirandosi obliquo su quelle orme che forse vi sono sempre state
                  come delle generazioni trascorse, o sono già pronte per quanto dovrà ancora
                  passarvi, o sono apparse solo ora per lei, come di quello che sempre ci sta al
                  fianco e ci accompagna e noi non sappiamo penetrarlo né farcene aiutare.</p>

               <p>“Perché,” singhiozzò a occhi asciutti la <rs ref="#massaia">massaia</rs>, “perché?” S’inginocchiò vicino a
                  quei relitti, piegò la fronte nella polvere, senza più ricordi del passato o del
                  presente, si stese vicino al filo d’erba, volse la faccia al ragno che improvviso
                  aveva ricominciato a tessere la sua trama inutile in quell’aria deserta. E la
                  <rs ref="#massaia">massaia</rs> lo sfidò:</p>

               <p>“Voglio vedere, ragno, se anche l’opera tua sarà sprecata per la tua vita, come è
                  la mia. Ragno, vuoi scommettere, che a lavoro finito, morrai tu pure di aridità?”.
                  E attendeva. La cella era già scura per l’ombra del crepuscolo. Parve alla <rs ref="#massaia">massaia</rs>
                  di avvertire un rombo lontanissimo. Ne fu distratta da un’altra sensazione che ora
                  l’occupava. Sentiva l’erba salirle cauta sul braccio in cerca di nutrimento, e
                  tentarle i pori per esprimerne qualche goccia che la disseti. Ma di nuovo le
                  giunse agli orecchi quel rombo, già più vicino, anzi non ristava dal crescere e
                  avanzare rapidissimo. Era un suono più che sottile, forse immaginato, una punta di
                  sussurro, una vibrazione che le arriva traverso l’aria a lenti giri di spirali, a
                  pause, a corse. Alla donna appare come il fragore d’un aeroplano che passi sulla
                  casa, entri per le finestre nella soffitta, con un urlo sempre più serrato e un
                  vento nero altissimo, pieno di affanni dissimili, lo faccia precipitare, ali
                  impigliate, nella ragnatela. Vi fu subito il tramestio di una lotta, sbattere
                  delle grandi ali metalliche, un ansare come di pompe che aspirino l’aria, tonfi
                  fondi, stridori acuti, e poi solo, appagato, sordo, pesante, quell’aspirare quel
                  risucchio d’aria in un gorgo. Era troppo buio perché la <rs ref="#massaia">massaia</rs> vedesse quanto era
                  accaduto, ma il suo stesso raccapriccio e la sua stessa invidia le facevano chiaro
                  che un moscerino era corso diritto dall’altra stanza nella tela e ora il ragno
                  finiva di spremerlo e saziarsene. Si alzò e si trascinò via a stento, macchiata di
                  polvere, l’erba attorta al braccio, muffe tra i capelli. Tornata nei saloni ognuno
                  ebbe paura del colore verdastro della sua fronte e della fissità degli occhi.</p>

               <p>Il <rs ref="#dottore">dottore</rs> che veniva ogni ora per tastare il polso ai suoi genitori e al <rs ref="#marito">marito</rs>
                  avendola vista le consigliò umilmente di coricarsi. La <rs ref="#signora">signora</rs> si lasciò
                  consigliare. “Malum signum,” pensò il medico. “Quando la padrona di casa accetta
                  di coricarsi è la fine.”</p>

               <p>Fu la fine.</p>

               <p>La <rs ref="#massaia">massaia</rs> morì quella stessa notte, senza aver più aperto bocca o chiuso gli
                  occhi. Nessun altro sintomo di male appariva in lei se non un estremo
                  languore.</p>

               <p>“Sembrerebbe spegnersi per decrepitezza,” diceva il <rs ref="dottore">medico</rs> ai tre ottuagenari
                  raccolti intorno al letto. “Come se avesse vissuto tante altre vite, portato gente
                  sulle spalle.” La <rs ref="#massaia">massaia</rs> sentì forse quest’ultime parole? Certo allora volse gli
                  occhi, che finora aveva sempre tenuti fissi davanti a sé, sui presenti e s’indugiò
                  a guardarli uno per uno, quasi volesse restituire loro la propria responsabilità:
                  giunta ad <rs ref="#maggiordomo">Araceli</rs>, che faceva da stipite alla porta, ebbe un gesto minimo delle
                  palpebre. <rs ref="#maggiordomo">Araceli</rs> spalancò i battenti e nel vano apparve la lunga schiera del
                  servidorame. Stavano inerti, a fascio gli uni sugli altri, poiché nessuno li aveva
                  più caricati da quando la padrona si era perduta nelle soffitte. Alcuni avevano
                  ancora vassoi carichi sulle mani, altri ripetevano il gesto di spolverare mobili e
                  sbattere panni. La <rs ref="#massaia">massaia</rs> li tenne a lungo sospesi nell’attesa d’un comando, poi
                  a un tratto, quasi per far loro un dispetto, piantarli sul più bello, chiuse in
                  fretta gli occhi, alzò il mento nella sua mossa usuale, aprì grande la bocca e
                  spirò.</p>

               <p>E sua <rs ref="#madre">madre</rs>, benché la <rs ref="#massaia">massaia</rs> non glielo avesse ordinato, urlava come quand’ella
                  era nata.</p>
            </div>
         </div>
         <div type="morte">
            <div type="chapter">
               <head>Epilogo</head>

               <p> I funerali, per cui la morta stessa aveva dato disposizioni circa un mese prima,
                  risultarono imponenti per concorso di popolo e di autorità. Le ville dei dintorni
                  e la tenuta furono saccheggiate di tutti i loro fiori e da lontani paesi giunsero
                  treni carichi di rami di quercia, di fronde d’alloro: aiuole e boschi viaggiavano
                  dai più riposti angoli della patria verso la donna esemplare. Fu notato però, tra
                  le inappuntabili corone e le coltri fiorite, un fascio di pruni legati da una fune
                  con su scritto: UN CUORE. Il che a ragione apparve alquanto fantastico e
                  sconveniente e, per deferenza verso la defunta, si evitò in seguito di
                  parlarne.</p>

               <p>Sepolta la esimia cittadina ognuno tornò ai propri abituri, meno i tre vecchi che,
                  data la grande età, non si erano mossi dalle loro poltrone dove per qualche
                  settimana ancora continuarono a lacrimare sempre più debolmente, sopraffatti
                  dall’umido e frantumati dai singhiozzi, a un tempo morirono.</p>

               <p>Molti anni sono passati, ma la fama della <rs ref="#dama">dama</rs> previdente e benefica persiste
                  tuttora che la sua città, grazie alle guerre, è diventata un importante centro
                  industriale, che la tenuta dei templi votivi alla pace innalzativi negli ultimi
                  anni è quasi al tutto scomparsa (la polveriera non è ancora scoppiata) e che
                  quanti la conobbero sono morti o dispersi. Una piazza, tra le costruzioni sorte
                  dove un tempo era il vecchio dominio, porta ora il suo nome. Quel nome che la
                  <rs ref="#massaia">massaia</rs> non volle inciso sull’urna funebre, avendo predisposto che vi fosse invece
                  scolpito il noto versetto: “Quello che è stato è lo stesso che sarà e quello che è
                  stato fatto è lo stesso che si farà; e non vi è nulla di nuovo sotto il sole”.</p>

               <p>Del che autorità e plebe furono molto offesi quasi parendo loro che la <rs ref="#massaia">massaia</rs>
                  dimostrasse così di non gradire la gloria patria e volesse, per deplorevole
                  istinto democratico, riconfondersi con i cadaveri comuni.</p>

               <p>La <rs ref="#massaia">massaia</rs> invece, qualunque fossero le sue intenzioni da viva, non sa da morta
                  staccarsi dal suo nome e cognome, e dalle mansioni e abitudini che quel nome e
                  cognome conobbero in vita e onde acquistò la fama che in punto di morte parve
                  disprezzare. Anche in questo i suoi concittadini le dimostrano una reverente
                  condiscendenza. Poiché ognuno sa quanto ben apposto dispregio abbiano gli uomini
                  attivi per i fatti incommensurabili o soprannaturali. Tuttavia, avendo notato che
                  alla <rs ref="#massaia">massaia</rs> fa piacere di tornare a occuparsi di quando in quando di piccole
                  necessità quotidiane, i suoi compatrioti lasciano che chi vuole parli delle sue
                  apparizioni senza irriderlo o smentirlo, si fanno anzi un dovere di credergli.</p>

               <p>Primo a spargerne la notizia fu quello speciale becchino che la notte conduce a
                  passeggio, onde soddisfino ad alcuni bisogni, il leone, il cane fedele, le
                  colombe, il cigno e gli altri animali di bronzo o di pietra che di giorno fanno da
                  simboli sui sepolcri. Costui raccontava di aver spesso veduta la <rs ref="#massaia">massaia</rs> uscire
                  dalla sua cappella e, preparata con un po’ d’acqua e terra e polvere d’ossa una
                  poltiglia fosforescente, spalmarne le borchie, le lettere, le maniglie e quanti
                  finimenti d’ottone si trovano nel mausoleo. Lustra ore e ore con il fazzolettino
                  di pizzo, finché non siano più brillanti delle fiamme votive accese tutt’intorno.
                  Finita la pulizia la <rs ref="#massaia">massaia</rs> lava la pezzuola nella poca acqua del portafiori e la
                  stende sulla siepe di tasso barbasso, poi seduta sulla soglia della cappella,
                  abbandonate in grembo le mani, aspetta che il fazzoletto si asciughi. A volte si
                  mette a parlare con qualche vicina che abbia anche lei finito di rassettare la
                  tomba al <rs ref="#marito">marito</rs>. Sono sempre gli stessi discorsi.</p>

               <p>“Ah, <rs ref="#signora">signora</rs> mia,” sospirano in coro, “non si finisce mai. In una tomba c’è sempre
                  tanto da fare.”</p>

               <p>“E ringraziare Dio che sono sola con mio <rs ref="#marito">marito</rs>,” dice la <rs ref="#massaia">massaia</rs>, “se avessimo
                  bambini.”</p>

               <p>“Non si arriva proprio a tempo,” fa l’altra; e insieme riprendono a gemere oppure
                  discutono intorno all’efficacia delle loro polveri per lucidare e se le scambiano
                  e studiano nuove ricette. Quasi sempre la <rs ref="#massaia">massaia</rs> si alza per prima:</p>

               <p>“Bisogna che io vada. Buon riposo. Mio <rs ref="#marito">marito</rs> non ama uscire, è tanto vecchio e
                  gli dispiace se io mi attardo fuori da sola”.</p>

               <p>Molte volte la <rs ref="#massaia">massaia</rs>, che pare sia diventata un pochino distratta, dimentica
                  sulla siepe il fazzolettino. Allora il giorno dopo i maestri portano in fila i
                  bambini delle scuole a vederlo e a rendergli omaggio. Il guardiano sta attento che
                  nessuno lo tocchi non si sa mai. E ha l’ordine di sorvegliarlo anche dopo la
                  chiusura del cimitero finché la <rs ref="#massaia">massaia</rs> non torna a riprenderselo.</p>

               <p>Una volta volle restituirglielo lui stesso per gentilezza forse o forse per avere
                  la mancia. Ad ogni modo lo prese dalla siepe e lo porse alla donna che lo andava
                  cercando. La <rs ref="#massaia">massaia</rs> non parve vederlo e allora lui le disse: “Ecco qui,
                  illustrissima, l’ho io”. Ma a quella voce umana ella lanciò un grido e fuggì nella
                  cappella senza più avere per molti giorni il coraggio di tornare fuori.</p>
                             

               <p>Perché i morti non vedono i vivi.</p>
            </div>
         </div>
      </body>
   </text>
</TEI>



